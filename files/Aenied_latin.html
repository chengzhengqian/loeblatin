<div><section><header><hgroup><h1>Aeneid</h1></hgroup></header>
<section>
<h2><span>Liber I</span></h2>
<p>
<span> Arma virumque cano, Troiae qui primus ab oris</span><span></span>
<span>Italiam fato profugus Lavinaque venit</span><span></span>
<span>litora—multum ille et terris iactatus et alto</span><span></span>
<span>vi superum, saevae memorem Iunonis ob iram,</span><span></span>
<span><span></span><span></span>multa quoque et bello passus, dum conderet urbem</span><span></span>
<span>inferretque deos Latio; genus unde Latinum</span><span></span>
<span>Albanique patres atque altae moenia Romae.</span><span></span>
<span>Musa, mihi causas memora, quo numine laeso</span><span></span>
<span>quidve dolens regina deum tot volvere casus</span><span></span>
<span><span></span><span></span>insignem pietate virum, tot adire labores</span><span></span>
<span>impulerit. tantaene animis caelestibus irae?</span><span></span>
<span>Urbs antiqua fuit (Tyrii tenuere coloni)</span><span></span>
<span>Karthago, Italiam contra Tiberinaque longe</span><span></span>
<span>ostia, dives opum studiisque asperrima belli;</span><span></span>
<span><span></span><span></span>quam Iuno fertur terris magis omnibus unam</span><span></span>
<span>posthabita coluisse Samo; hic illius arma,</span><span></span>
<span>hic currus fuit, hoc regnum dea gentibus esse,</span><span></span>
<span>si qua fata sinant, iam tum tenditque fovetque.</span><span></span>
<span><span>Title</span> (<span>explicits</span>): P. Vergili Maronis Aeneidos liber . . . <span>MPR</span></span><span></span>
</p>
</section><section><ul><li><sup>2</sup>Lavinaque γ<span>R, Servius, CIL</span> 2.4967.31: -niaque <span>MVp</span>: -nia <span>M</span>
<sup>2</sup> (<span>to secure correct metre</span>). <span>See further Goold</span> (1992) 115</li></ul></section></section><span>262</span></div><div><section><header><hgroup><h1>Aeneid</h1></hgroup></header><section>
<p>
<span>progeniem sed enim Troiano a sanguine duci</span><span></span>
<span><span></span><span></span>audierat, Tyrias olim quae verteret arces;</span><span></span>
<span>hinc populum late regem belloque superbum</span><span></span>
<span>venturum excidio Libyae: sic volvere Parcas.</span><span></span>
<span>id metuens veterisque memor Saturnia belli,</span><span></span>
<span>prima quod ad Troiam pro caris gesserat Argis</span><span></span>
<span><span></span><span></span>(necdum etiam causae irarum saevique dolores</span><span></span>
<span>exciderant animo; manet alta mente repostum</span><span></span>
<span> iudicium Paridis spretaeque iniuria formae,</span><span></span>
<span>et genus invisum et rapti Ganymedis honores)—</span><span></span>
<span>his accensa super, iactatos aequore toto</span><span></span>
<span><span></span><span></span>Troas, reliquias Danaum atque immitis Achilli,</span><span></span>
<span>arcebat longe Latio; multosque per annos</span><span></span>
<span>errabant, acti fatis, maria omnia circum.</span><span></span>
<span>tantae molis erat Romanam condere gentem.</span><span></span>
<span>Vix e conspectu Siculae telluris in altum</span><span></span>
<span><span></span><span></span>vela dabant laeti et spumas salis aere ruebant,</span><span></span>
<span>cum Iuno, aeternum servans sub pectore vulnus,</span><span></span>
<span>haec secum: “mene incepto desistere victam</span><span></span>
<span>nec posse Italia Teucrorum avertere regem!</span><span></span>
<span>quippe vetor fatis. Pallasne exurere classem</span><span></span>
<span><span></span><span></span>Argivum atque ipsos potuit submergere ponto</span><span></span>
<span>unius ob noxam et furias Aiacis Oilei?</span><span></span>
<span>ipsa Iovis rapidum iaculata e nubibus ignem</span><span></span>
<span>disiecitque rates evertitque aequora ventis;</span><span></span>
<span>illum exspirantem transfixo pectore flammas</span><span></span>
<span><span></span><span></span>turbine corripuit scopuloque infixit acuto;</span><span></span>
<span>ast ego, quae divum incedo regina, Iovisque</span><span></span>
</p></section></section><span>264</span></div><div><section><header><hgroup><h1>Aeneid</h1></hgroup></header><section><p>
<span>et soror et coniunx, una cum gente tot annos</span><span></span>
<span>bella gero. et quisquam numen Iunonis adorat</span><span></span>
<span>praeterea aut supplex aris imponet honorem?”</span><span></span>
<span><span></span><span></span> Talia flammato secum dea corde volutans</span><span></span>
<span>nimborum in patriam, loca feta furentibus Austris,</span><span></span>
<span>Aeoliam venit. hic vasto rex Aeolus antro</span><span></span>
<span>luctantis ventos tempestatesque sonoras</span><span></span>
<span>imperio premit ac vinclis et carcere frenat.</span><span></span>
<span><span></span><span></span>illi indignantes magno cum murmure montis</span><span></span>
<span>circum claustra fremunt; celsa sedet Aeolus arce</span><span></span>
<span>sceptra tenens, mollitque animos et temperat iras;</span><span></span>
<span>ni faciat, maria ac terras caelumque profundum</span><span></span>
<span>quippe ferant rapidi secum verrantque per auras.</span><span></span>
<span><span></span><span></span>sed pater omnipotens speluncis abdidit atris,</span><span></span>
<span>hoc metuens, molemque et montis insuper altos</span><span></span>
<span>imposuit regemque dedit, qui foedere certo</span><span></span>
<span>et premere et laxas sciret dare iussus habenas.</span><span></span>
<span>ad quem tum Iuno supplex his vocibus usa est:</span><span></span>
<span><span></span><span></span> “Aeole, namque tibi divum pater atque hominum rex</span><span></span>
<span>et mulcere dedit fluctus et tollere vento,</span><span></span>
<span>gens inimica mihi Tyrrhenum navigat aequor,</span><span></span>
<span>Ilium in Italiam portans victosque Penates:</span><span></span>
<span>incute vim ventis submersasque obrue puppes,</span><span></span>
<span><span></span><span></span>aut age diversos et disice corpora ponto.</span><span></span>
<span>sunt mihi bis septem praestanti corpore Nymphae:</span><span></span>
<span>quarum quae forma pulcherrima, Deiopea,</span><span></span>
<span>conubio iungam stabili propriamque dicabo,</span><span></span>
<span>omnis ut tecum meritis pro talibus annos</span><span></span>
<span><span></span><span></span>exigat et pulchra faciat te prole parentem.”</span><span></span>
<span>Aeolus haec contra: “tuus, o regina, quid optes,</span><span></span>
<span>explorare labor; mihi iussa capessere fas est.</span><span></span>
</p>
</section></section><span>266</span></div><div><section><header><hgroup><h1>Aeneid</h1></hgroup></header><section>
<p>
<span>tu mihi quodcumque hoc regni, tu sceptra Iovemque</span><span></span>
<span>concilias, tu das epulis accumbere divum,</span><span></span>
<span><span></span><span></span>nimborumque facis tempestatumque potentem.”</span><span></span>
<span>Haec ubi dicta, cavum conversa cuspide montem</span><span></span>
<span>impulit in latus; ac venti, velut agmine facto,</span><span></span>
<span>quo data porta, ruunt et terras turbine perflant.</span><span></span>
<span>incubuere mari totumque a sedibus imis</span><span></span>
<span><span></span><span></span>una Eurusque Notusque ruunt creberque procellis</span><span></span>
<span>Africus et vastos volvunt ad litora fluctus;</span><span></span>
<span>insequitur clamorque virum stridorque rudentum.</span><span></span>
<span>eripiunt subito nubes caelumque diemque</span><span></span>
<span>Teucrorum ex oculis; ponto nox incubat atra.</span><span></span>
<span><span></span><span></span>intonuere poli, et crebris micat ignibus aether,</span><span></span>
<span>praesentemque viris intentant omnia mortem.</span><span></span>
<span>extemplo Aeneae solvuntur frigore membra;</span><span></span>
<span>ingemit et duplicis tendens ad sidera palmas</span><span></span>
<span>talia voce refert: “o terque quaterque beati,</span><span></span>
<span><span></span><span></span>quis ante ora patrum Troiae sub moenibus altis</span><span></span>
<span>contigit oppetere! o Danaum fortissime gentis</span><span></span>
<span>Tydide! mene Iliacis occumbere campis</span><span></span>
<span>non potuisse tuaque animam hanc effundere dextra,</span><span></span>
<span>saevus ubi Aeacidae telo iacet Hector, ubi ingens</span><span></span>
<span><span></span><span></span>Sarpedon, ubi tot Simois correpta sub undis</span><span></span>
<span>scuta virum galeasque et fortia corpora volvit!”</span><span></span>
<span>Talia iactanti stridens Aquilone procella</span><span></span>
<span>velum adversa ferit, fluctusque ad sidera tollit;</span><span></span>
<span>franguntur remi; tum prora avertit et undis</span><span></span>
<span><span></span><span></span>dat latus; insequitur cumulo praeruptus aquae mons.</span><span></span>
<span>hi summo in fluctu pendent; his unda dehiscens</span><span></span>
</p>
</section><section><ul><li><sup>104</sup>prora <span>p, known to Servius Auctus</span>: -am <span>Mγ</span>
<span>R</span>
</li></ul></section></section><span>268</span></div><div><section><header><hgroup><h1>Aeneid</h1></hgroup></header><section>
<p>
<span>terram inter fluctus aperit; furit aestus harenis.</span><span></span>
<span>tris Notus abreptas in saxa latentia torquet</span><span></span>
<span>(saxa vocant Itali, mediis quae in fluctibus, Aras,</span><span></span>
<span><span></span><span></span>dorsum immane mari summo), tris Eurus ab alto</span><span></span>
<span>in brevia et syrtis urget (miserabile visu)</span><span></span>
<span>inliditque vadis atque aggere cingit harenae.</span><span></span>
<span>unam, quae Lycios fidumque vehebat Oronten,</span><span></span>
<span>ipsius ante oculos ingens a vertice pontus</span><span></span>
<span><span></span><span></span>in puppim ferit; excutitur pronusque magister</span><span></span>
<span>volvitur in caput; ast illam ter fluctus ibidem</span><span></span>
<span>torquet agens circum et rapidus vorat aequore vertex.</span><span></span>
<span>apparent rari nantes in gurgite vasto,</span><span></span>
<span>arma virum tabulaeque et Troïa gaza per undas.</span><span></span>
<span><span></span><span></span>iam validam Ilionei navem, iam fortis Achatae,</span><span></span>
<span>et qua vectus Abas, et qua grandaevus Aletes,</span><span></span>
<span>vicit hiems; laxis laterum compagibus omnes</span><span></span>
<span>accipiunt inimicum imbrem rimisque fatiscunt.</span><span></span>
<span>Interea magno misceri murmure pontum</span><span></span>
<span><span></span><span></span>emissamque hiemem sensit Neptunus et imis</span><span></span>
<span>stagna refusa vadis, graviter commotus; et alto</span><span></span>
<span>prospiciens, summa placidum caput extulit unda.</span><span></span>
<span>disiectam Aeneae toto videt aequore classem,</span><span></span>
<span>fluctibus oppressos Troas caelique ruina.</span><span></span>
<span><span></span><span></span>nec latuere doli fratrem Iunonis et irae.</span><span></span>
<span>Eurum ad se Zephyrumque vocat, dehinc talia fatur:</span><span></span>
<span>“Tantane vos generis tenuit fiducia vestri?</span><span></span>
<span>iam caelum terramque meo sine numine, venti,</span><span></span>
<span>miscere et tantas audetis tollere moles?</span><span></span>
<span><span></span><span></span>quos ego—! sed motos praestat componere fluctus:</span><span></span>
<span>post mihi non simili poena commissa luetis.</span><span></span>
</p>
</section></section><span>270</span></div><div><section><header><hgroup><h1>Aeneid</h1></hgroup></header><section>
<p>
<span>maturate fugam regique haec dicite vestro:</span><span></span>
<span>non illi imperium pelagi saevumque tridentem,</span><span></span>
<span>sed mihi sorte datum. tenet ille immania saxa,</span><span></span>
<span><span></span><span></span>vestras, Eure, domos; illa se iactet in aula</span><span></span>
<span>Aeolus et clauso ventorum carcere regnet.”</span><span></span>
<span>Sic ait, et dicto citius tumida aequora placat</span><span></span>
<span>collectasque fugat nubes solemque reducit.</span><span></span>
<span>Cymothoë simul et Triton adnixus acuto</span><span></span>
<span><span></span><span></span>detrudunt navis scopulo; levat ipse tridenti</span><span></span>
<span>et vastas aperit syrtis et temperat aequor</span><span></span>
<span>atque rotis summas levibus perlabitur undas.</span><span></span>
<span>ac veluti magno in populo cum saepe coorta est</span><span></span>
<span>seditio, saevitque animis ignobile vulgus,</span><span></span>
<span><span></span><span></span>iamque faces et saxa volant (furor arma ministrat),</span><span></span>
<span>tum pietate gravem ac meritis si forte virum quem</span><span></span>
<span>conspexere, silent arrectisque auribus astant;</span><span></span>
<span>ille regit dictis animos et pectora mulcet:</span><span></span>
<span>sic cunctus pelagi cecidit fragor, aequora postquam</span><span></span>
<span><span></span><span></span>prospiciens genitor caeloque invectus aperto</span><span></span>
<span>flectit equos curruque volans dat lora secundo.</span><span></span>
<span>Defessi Aeneadae, quae proxima litora, cursu</span><span></span>
<span>contendunt petere, et Libyae vertuntur ad oras.</span><span></span>
<span>est in secessu longo locus: insula portum</span><span></span>
<span><span></span><span></span>efficit obiectu laterum, quibus omnis ab alto</span><span></span>
<span>frangitur inque sinus scindit sese unda reductos.</span><span></span>
<span>hinc atque hinc vastae rupes geminique minantur</span><span></span>
<span>in caelum scopuli, quorum sub vertice late</span><span></span>
<span>aequora tuta silent; tum silvis scaena coruscis</span><span></span>
<span><span></span><span></span>desuper, horrentique atrum nemus imminet umbra;</span><span></span>
<span>fronte sub adversa scopulis pendentibus antrum,</span><span></span>
<span>intus aquae dulces vivoque sedilia saxo,</span><span></span>
<span>Nympharum domus. hic fessas non vincula navis</span><span></span>
</p>
</section></section><span>272</span></div><div><section><header><hgroup><h1>Aeneid</h1></hgroup></header><section>
<p>
<span>ulla tenent, unco non alligat ancora morsu.</span><span></span>
<span><span></span><span></span>huc septem Aeneas collectis navibus omni</span><span></span>
<span>ex numero subit, ac magno telluris amore</span><span></span>
<span>egressi optata potiuntur Troes harena</span><span></span>
<span>et sale tabentis artus in litore ponunt.</span><span></span>
<span>ac primum silici scintillam excudit Achates</span><span></span>
<span><span></span><span></span>succepitque ignem foliis atque arida circum</span><span></span>
<span>nutrimenta dedit rapuitque in fomite flammam.</span><span></span>
<span>tum Cererem corruptam undis Cerealiaque arma</span><span></span>
<span>expediunt fessi rerum, frugesque receptas</span><span></span>
<span>et torrere parant flammis et frangere saxo.</span><span></span>
<span><span></span><span></span> Aeneas scopulum interea conscendit et omne</span><span></span>
<span>prospectum late pelago petit, Anthea si quem</span><span></span>
<span>iactatum vento videat Phrygiasque biremis,</span><span></span>
<span>aut Capyn, aut celsis in puppibus arma Caici.</span><span></span>
<span>navem in conspectu nullam, tris litore cervos</span><span></span>
<span> prospicit errantis; hos tota armenta sequuntur</span><span></span>
<span><span></span><span></span>a tergo et longum per vallis pascitur agmen.</span><span></span>
<span>constitit hic arcumque manu celerisque sagittas</span><span></span>
<span>corripuit, fidus quae tela gerebat Achates,</span><span></span>
<span>ductoresque ipsos primum, capita alta ferentis</span><span></span>
<span><span></span><span></span>cornibus arboreis, sternit, tum vulgus et omnem</span><span></span>
<span>miscet agens telis nemora inter frondea turbam;</span><span></span>
<span>nec prius absistit, quam septem ingentia victor</span><span></span>
<span>corpora fundat humi et numerum cum navibus aequet.</span><span></span>
<span>hinc portum petit et socios partitur in omnis.</span><span></span>
<span><span></span><span></span>vina bonus quae deinde cadis onerarat Acestes</span><span></span>
<span>litore Trinacrio dederatque abeuntibus heros</span><span></span>
<span>dividit, et dictis maerentia pectora mulcet:</span><span></span>
<span>“O socii (neque enim ignari sumus ante malorum),</span><span></span>
<span>o passi graviora, dabit deus his quoque finem.</span><span></span>
</p>
</section><section><ul><li><sup>193</sup>humi <span>Servius</span> (5.78): humo <span>FMγ</span>
<span>R</span> (<span>G.</span> 2.460)</li></ul></section></section><span>274</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>vos et Scyllaeam rabiem penitusque sonantis</span><span></span>
<span>accestis scopulos, vos et Cyclopia saxa</span><span></span>
<span>experti; revocate animos maestumque timorem</span><span></span>
<span>mittite; forsan et haec olim meminisse iuvabit.</span><span></span>
<span>per varios casus, per tot discrimina rerum</span><span></span>
<span><span></span><span></span>tendimus in Latium, sedes ubi fata quietas</span><span></span>
<span>ostendunt; illic fas regna resurgere Troiae.</span><span></span>
<span>durate, et vosmet rebus servate secundis.”</span><span></span>
<span>Talia voce refert, curisque ingentibus aeger</span><span></span>
<span>spem vultu simulat, premit altum corde dolorem.</span><span></span>
<span><span></span><span></span>illi se praedae accingunt dapibusque futuris;</span><span></span>
<span>tergora diripiunt costis et viscera nudant;</span><span></span>
<span>pars in frusta secant veribusque trementia figunt,</span><span></span>
<span>litore aëna locant alii flammasque ministrant.</span><span></span>
<span>tum victu revocant vires, fusique per herbam</span><span></span>
<span><span></span><span></span>implentur veteris Bacchi pinguisque ferinae.</span><span></span>
<span>postquam exempta fames epulis mensaeque remotae,</span><span></span>
<span>amissos longo socios sermone requirunt,</span><span></span>
<span>spemque metumque inter dubii, seu vivere credant</span><span></span>
<span>sive extrema pati nec iam exaudire vocatos.</span><span></span>
<span><span></span><span></span>praecipue pius Aeneas nunc acris Oronti,</span><span></span>
<span>nunc Amyci casum gemit et crudelia secum</span><span></span>
<span>fata Lyci fortemque Gyan fortemque Cloanthum.</span><span></span>
<span>Et iam finis erat, cum Iuppiter aethere summo</span><span></span>
<span>despiciens mare velivolum terrasque iacentis</span><span></span>
<span><span></span><span></span>litoraque et latos populos, sic vertice caeli</span><span></span>
<span>constitit et Libyae defixit lumina regnis.</span><span></span>
<span>atque illum talis iactantem pectore curas</span><span></span>
<span>tristior et lacrimis oculos suffusa nitentis</span><span></span>
<span>adloquitur Venus: “o qui res hominumque deumque</span><span></span>
</p>
</section><section><ul><li><sup>224</sup>despiciens <span>FMR</span>: di- <span>Servius</span>
</li></ul></section></section><span>276</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>aeternis regis imperiis et fulmine terres,</span><span></span>
<span>quid meus Aeneas in te committere tantum,</span><span></span>
<span>quid Troes potuere, quibus tot funera passis</span><span></span>
<span>cunctus ob Italiam terrarum clauditur orbis?</span><span></span>
<span>certe hinc Romanos olim volventibus annis,</span><span></span>
<span>hinc fore ductores, revocato a sanguine Teucri,</span><span></span>
<span><span></span><span></span>qui mare, qui terras omnis dicione tenerent,</span><span></span>
<span>pollicitus. quae te, genitor, sententia vertit?</span><span></span>
<span>hoc equidem occasum Troiae tristisque ruinas</span><span></span>
<span>solabar, fatis contraria fata rependens;</span><span></span>
<span><span></span><span></span>nunc eadem fortuna viros tot casibus actos</span><span></span>
<span>insequitur. quem das finem, rex magne, laborum?</span><span></span>
<span>Antenor potuit, mediis elapsus Achivis,</span><span></span>
<span>Illyricos penetrare sinus atque intima tutus</span><span></span>
<span>regna Liburnorum et fontem superare Timavi,</span><span></span>
<span><span></span><span></span>unde per ora novem vasto cum murmure montis</span><span></span>
<span>it mare proruptum et pelago premit arva sonanti.</span><span></span>
<span>hic tamen ille urbem Patavi sedesque locavit</span><span></span>
<span>Teucrorum et genti nomen dedit armaque fixit</span><span></span>
<span>Troïa; nunc placida compostus pace quiescit:</span><span></span>
<span><span></span><span></span>nos, tua progenies, caeli quibus adnuis arcem,</span><span></span>
<span>navibus (infandum!) amissis unius ob iram</span><span></span>
<span>prodimur atque Italis longe disiungimur oris.</span><span></span>
<span>hic pietatis honos? sic nos in sceptra reponis?”</span><span></span>
<span>Olli subridens hominum sator atque deorum</span><span></span>
<span><span></span><span></span>vultu, quo caelum tempestatesque serenat,</span><span></span>
<span>oscula libavit natae, dehinc talia fatur:</span><span></span>
<span>“parce metu, Cytherea; manent immota tuorum</span><span></span>
</p>
</section><section><ul><li><sup>236</sup>omnis <span>FV</span>: omni <span>Mγ</span> <span>R</span></li></ul></section></section><span>278</span></div><div><section><header><hgroup><h1>Aeneid</h1></hgroup></header><section>
<p>
<span>fata tibi; cernes urbem et promissa Lavini</span><span></span>
<span>moenia, sublimemque feres ad sidera caeli</span><span></span>
<span><span></span><span></span>magnanimum Aenean; neque me sententia vertit.</span><span></span>
<span> hic tibi (fabor enim, quando haec te cura remordet,</span><span></span>
<span>longius et volvens fatorum arcana movebo)</span><span></span>
<span>bellum ingens geret Italia populosque feroces</span><span></span>
<span>contundet moresque viris et moenia ponet,</span><span></span>
<span><span></span><span></span>tertia dum Latio regnantem viderit aestas,</span><span></span>
<span>ternaque transierint Rutulis hiberna subactis.</span><span></span>
<span>at puer Ascanius, cui nunc cognomen Iulo</span><span></span>
<span>additur (Ilus erat, dum res stetit Ilia regno),</span><span></span>
<span> triginta magnos volvendis mensibus orbis</span><span></span>
<span><span></span><span></span>imperio explebit, regnumque ab sede Lavini</span><span></span>
<span>transferet, et Longam multa vi muniet Albam.</span><span></span>
<span>hic iam ter centum totos regnabitur annos</span><span></span>
<span>gente sub Hectorea, donec regina sacerdos</span><span></span>
<span>Marte gravis geminam partu dabit Ilia prolem.</span><span></span>
<span><span></span><span></span>inde lupae fulvo nutricis tegmine laetus</span><span></span>
<span>Romulus excipiet gentem et Mavortia condet</span><span></span>
<span> moenia Romanosque suo de nomine dicet.</span><span></span>
<span>his ego nec metas rerum nec tempora pono;</span><span></span>
<span>imperium sine fine dedi. quin aspera Iuno,</span><span></span>
<span><span></span><span></span>quae mare nunc terrasque metu caelumque fatigat,</span><span></span>
<span>consilia in melius referet, mecumque fovebit</span><span></span>
<span>Romanos, rerum dominos, gentemque togatam.</span><span></span>
<span>sic placitum. veniet lustris labentibus aetas,</span><span></span>
<span>cum domus Assaraci Pthiam clarasque Mycenas</span><span></span>
<span><span></span><span></span>servitio premet ac victis dominabitur Argis.</span><span></span>
<span>nascetur pulchra Troianus origine Caesar,</span><span></span>
</p></section></section><span>280</span></div><div><section><header><hgroup><h1>Aeneid</h1></hgroup></header><section><p>
<span>imperium Oceano, famam qui terminet astris,</span><span></span>
<span>Iulius, a magno demissum nomen Iulo.</span><span></span>
<span>hunc tu olim caelo, spoliis Orientis onustum,</span><span></span>
<span><span></span><span></span>accipies secura; vocabitur hic quoque votis.</span><span></span>
<span>aspera tum positis mitescent saecula bellis;</span><span></span>
<span>cana Fides et Vesta, Remo cum fratre Quirinus</span><span></span>
<span>iura dabunt; dirae ferro et compagibus artis</span><span></span>
<span>claudentur Belli portae; Furor impius intus</span><span></span>
<span><span></span><span></span>saeva sedens super arma et centum vinctus aënis</span><span></span>
<span>post tergum nodis fremet horridus ore cruento.”</span><span></span>
<span>Haec ait et Maia genitum demittit ab alto,</span><span></span>
<span>ut terrae utque novae pateant Karthaginis arces</span><span></span>
<span>hospitio Teucris, ne fati nescia Dido</span><span></span>
<span><span></span><span></span>finibus arceret. volat ille per aëra magnum</span><span></span>
<span>remigio alarum ac Libyae citus adstitit oris.</span><span></span>
<span>et iam iussa facit, ponuntque ferocia Poeni</span><span></span>
<span>corda volente deo; in primis regina quietum</span><span></span>
<span>accipit in Teucros animum mentemque benignam.</span><span></span>
<span><span></span><span></span> At pius Aeneas, per noctem plurima volvens,</span><span></span>
<span>ut primum lux alma data est, exire locosque</span><span></span>
<span>explorare novos, quas vento accesserit oras,</span><span></span>
<span>qui teneant (nam inculta videt), hominesne feraene,</span><span></span>
<span>quaerere constituit sociisque exacta referre.</span><span></span>
<span><span></span><span></span>classem in convexo nemorum sub rupe cavata</span><span></span>
<span>arboribus clausam circum atque horrentibus umbris</span><span></span>
<span>occulit; ipse uno graditur comitatus Achate,</span><span></span>
<span>bina manu lato crispans hastilia ferro.</span><span></span>
<span>cui mater media sese tulit obvia silva,</span><span></span>
</p></section></section><span>282</span></div><div><section><header><hgroup><h1>Aeneid</h1></hgroup></header><section><p>
<span><span></span><span></span>virginis os habitumque gerens et virginis arma,</span><span></span>
<span>Spartanae, vel qualis equos Threissa fatigat</span><span></span>
<span>Harpalyce volucremque fuga praevertitur Eurum.</span><span></span>
<span>namque umeris de more habilem suspenderat arcum</span><span></span>
<span>venatrix dederatque comam diffundere ventis,</span><span></span>
<span><span></span><span></span>nuda genu nodoque sinus collecta fluentis.</span><span></span>
<span>ac prior “heus,” inquit, “iuvenes, monstrate, mearum</span><span></span>
<span>vidistis si quam hic errantem forte sororum,</span><span></span>
<span>succinctam pharetra et maculosae tegmine lyncis,</span><span></span>
<span>aut spumantis apri cursum clamore prementem.”</span><span></span>
<span><span></span><span></span> Sic Venus, et Veneris contra sic filius orsus:</span><span></span>
<span>“nulla tuarum audita mihi neque visa sororum,</span><span></span>
<span>o—quam te memorem, virgo? namque haud tibi vultus</span><span></span>
<span>mortalis, nec vox hominem sonat; o dea certe!</span><span></span>
<span>an Phoebi soror? an Nympharum sanguinis una?</span><span></span>
<span><span></span><span></span>sis felix nostrumque leves, quaecumque, laborem,</span><span></span>
<span>et quo sub caelo tandem, quibus orbis in oris</span><span></span>
<span>iactemur, doceas; ignari hominumque locorumque</span><span></span>
<span>erramus, vento huc vastis et fluctibus acti;</span><span></span>
<span>multa tibi ante aras nostra cadet hostia dextra.”</span><span></span>
<span><span></span><span></span> Tum Venus: “haud equidem tali me dignor honore;</span><span></span>
<span>virginibus Tyriis mos est gestare pharetram</span><span></span>
<span>purpureoque alte suras vincire cothurno.</span><span></span>
<span>Punica regna vides, Tyrios et Agenoris urbem;</span><span></span>
<span>sed fines Libyci, genus intractabile bello.</span><span></span>
<span><span></span><span></span>imperium Dido Tyria regit urbe profecta,</span><span></span>
<span>germanum fugiens. longa est iniuria, longae</span><span></span>
<span>ambages; sed summa sequar fastigia rerum.</span><span></span>
<span>huic coniunx Sychaeus erat, ditissimus auri</span><span></span>
</p>
</section><section><ul><li><sup>317</sup>Eurum <span>Rutgers</span> (8.223): Hebrum <span>codd.</span></li><li><sup>333</sup>vastis et <span>P</span>: et vastis <span>MR</span></li><li><sup>343</sup>auri <span>Huet</span>: agri <span>codd.</span> (10.563)</li></ul></section></section><span>284</span></div><div><section><header><hgroup><h1>Aeneid</h1></hgroup></header><section>
<p>
<span>Phoenicum et magno miserae dilectus amore,</span><span></span>
<span><span></span><span></span>cui pater intactam dederat primisque iugarat</span><span></span>
<span>ominibus. sed regna Tyri germanus habebat</span><span></span>
<span>Pygmalion, scelere ante alios immanior omnis.</span><span></span>
<span>quos inter medius venit furor. ille Sychaeum</span><span></span>
<span>impius ante aras atque auri caecus amore</span><span></span>
<span><span></span><span></span>clam ferro incautum superat, securus amorum</span><span></span>
<span>germanae; factumque diu celavit et aegram</span><span></span>
<span>multa malus simulans vana spe lusit amantem.</span><span></span>
<span>ipsa sed in somnis inhumati venit imago</span><span></span>
<span>coniugis; ora modis attollens pallida miris</span><span></span>
<span><span></span><span></span>crudelis aras traiectaque pectora ferro</span><span></span>
<span>nudavit, caecumque domus scelus omne retexit.</span><span></span>
<span>tum celerare fugam patriaque excedere suadet</span><span></span>
<span>auxiliumque viae veteres tellure recludit</span><span></span>
<span>thesauros, ignotum argenti pondus et auri.</span><span></span>
<span><span></span><span></span>his commota fugam Dido sociosque parabat.</span><span></span>
<span>conveniunt quibus aut odium crudele tyranni</span><span></span>
<span>aut metus acer erat; navis, quae forte paratae,</span><span></span>
<span>corripiunt onerantque auro; portantur avari</span><span></span>
<span>Pygmalionis opes pelago; dux femina facti.</span><span></span>
<span><span></span><span></span>devenere locos ubi nunc ingentia cernes</span><span></span>
<span>moenia surgentemque novae Karthaginis arcem,</span><span></span>
<span>mercatique solum, facti de nomine Byrsam,</span><span></span>
<span>taurino quantum possent circumdare tergo.</span><span></span>
<span><span></span><span></span>iura magistratusque legunt sanctumque senatum.</span><span></span>
</p>
</section><section><ul><li><sup>365</sup>cernes <span>PR</span>: -is <span>M</span></li></ul></section></section><span>286</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>sed vos qui tandem? quibus aut venistis ab oris?</span><span></span>
<span>quove tenetis iter?” quaerenti talibus ille</span><span></span>
<span>suspirans imoque trahens a pectore vocem:</span><span></span>
<span>“O dea, si prima repetens ab origine pergam</span><span></span>
<span>et vacet annalis nostrorum audire laborum,</span><span></span>
<span>ante diem clauso componet Vesper Olympo.</span><span></span>
<span><span></span><span></span>nos Troia antiqua, si vestras forte per auris</span><span></span>
<span>Troiae nomen iit, diversa per aequora vectos</span><span></span>
<span>forte sua Libycis tempestas appulit oris.</span><span></span>
<span>sum pius Aeneas, raptos qui ex hoste penates</span><span></span>
<span>classe veho mecum, fama super aethera notus;</span><span></span>
<span><span></span><span></span>Italiam quaero patriam et genus ab Iove summo.</span><span></span>
<span>
 bis denis Phrygium conscendi navibus aequor,</span><span></span>
<span>matre dea monstrante viam, data fata secutus;</span><span></span>
<span>vix septem convulsae undis Euroque supersunt.</span><span></span>
<span>ipse ignotus, egens, Libyae deserta peragro,</span><span></span>
<span><span></span><span></span>Europa atque Asia pulsus.” nec plura querentem</span><span></span>
<span>passa Venus medio sic interfata dolore est:</span><span></span>
<span>“Quisquis es, haud, credo, invisus caelestibus auras</span><span></span>
<span>vitalis carpis, Tyriam qui adveneris urbem.</span><span></span>
<span><span>perge modo atque hinc te reginae ad limina perfer.</span></span><span></span>
<span><span></span><span></span>namque tibi reduces socios classemque relatam</span><span></span>
<span>nuntio et in tutum versis Aquilonibus actam,</span><span></span>
<span>ni frustra augurium vani docuere parentes.</span><span></span>
<span>aspice bis senos laetantis agmine cycnos,</span><span></span>
<span>aetheria quos lapsa plaga Iovis ales aperto</span><span></span>
<span><span></span><span></span>turbabat caelo; nunc terras ordine longo</span><span></span>
</p>
</section><section><ul><li><sup>369</sup>aut venistis <span>P</span>: audvenistis <span>M</span>: advenistis <span>R</span></li><li><sup>374</sup>componet <span>M</span>: -at <span>PR</span></li><li><sup>380</sup>et . . . summo] <span>suspect</span> (6.123)</li></ul></section></section><span>288</span></div><div><section><header><hgroup><h1>Aeneid</h1></hgroup></header><section>
<p>
<span>aut capere aut captas iam despectare videntur.</span><span></span>
<span>ut reduces illi ludunt stridentibus alis</span><span></span>
<span>et coetu cinxere polum cantusque dedere,</span><span></span>
<span>haud aliter puppesque tuae pubesque tuorum</span><span></span>
<span><span></span><span></span>aut portum tenet aut pleno subit ostia velo.</span><span></span>
<span>perge modo et, qua te ducit via, derige gressum.”</span><span></span>
<span>Dixit et avertens rosea cervice refulsit,</span><span></span>
<span>ambrosiaeque comae divinum vertice odorem</span><span></span>
<span>spiravere; pedes vestis defluxit ad imos,</span><span></span>
<span><span></span><span></span>et vera incessu patuit dea. ille ubi matrem</span><span></span>
<span>agnovit, tali fugientem est voce secutus:</span><span></span>
<span>“quid natum totiens, crudelis tu quoque, falsis</span><span></span>
<span>ludis imaginibus? cur dextrae iungere dextram</span><span></span>
<span>non datur ac veras audire et reddere voces?”</span><span></span>
<span><span></span><span></span>talibus incusat gressumque ad moenia tendit.</span><span></span>
<span>at Venus obscuro gradientis aëre saepsit</span><span></span>
<span>et multo nebulae circum dea fudit amictu,</span><span></span>
<span>cernere ne quis eos neu quis contingere posset</span><span></span>
<span>molirive moram aut veniendi poscere causas.</span><span></span>
<span><span></span><span></span>ipsa Paphum sublimis abit sedesque revisit</span><span></span>
<span>laeta suas, ubi templum illi centumque Sabaeo</span><span></span>
<span>ture calent arae sertisque recentibus halant.</span><span></span>
<span>Corripuere viam interea, qua semita monstrat.</span><span></span>
<span> iamque ascendebant collem, qui plurimus urbi</span><span></span>
<span><span></span><span></span>imminet adversasque aspectat desuper arces.</span><span></span>
<span>miratur molem Aeneas, magalia quondam,</span><span></span>
<span>miratur portas strepitumque et strata viarum.</span><span></span>
<span>instant ardentes Tyrii, pars ducere muros</span><span></span>
<span>molirique arcem et manibus subvolvere saxa,</span><span></span>
<span><span></span><span></span>pars optare locum tecto et concludere sulco;</span><span></span>
</p>
</section></section><span>290</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>hic portus alii effodiunt, hic alta theatri</span><span></span>
<span>fundamenta locant alii, immanisque columnas</span><span></span>
<span>rupibus excidunt, scaenis decora apta futuris.</span><span></span>
<span><span></span><span></span>qualis apes aestate nova per florea rura</span><span></span>
<span>exercet sub sole labor, cum gentis adultos</span><span></span>
<span>educunt fetus, aut cum liquentia mella</span><span></span>
<span>stipant et dulci distendunt nectare cellas,</span><span></span>
<span>aut onera accipiunt venientum, aut agmine facto</span><span></span>
<span><span></span><span></span>ignavum fucos pecus a praesepibus arcent;</span><span></span>
<span>fervet opus redolentque thymo fragrantia mella.</span><span></span>
<span>“o fortunati, quorum iam moenia surgunt!”</span><span></span>
<span>Aeneas ait et fastigia suspicit urbis.</span><span></span>
<span>infert se saeptus nebula (mirabile dictu)</span><span></span>
<span><span></span><span></span>per medios miscetque viris neque cernitur ulli.</span><span></span>
<span>Lucus in urbe fuit media, laetissimus umbrae,</span><span></span>
<span>quo primum iactati undis et turbine Poeni</span><span></span>
<span>effodere loco signum, quod regia Iuno</span><span></span>
<span>monstrarat, caput acris equi; sic nam fore bello</span><span></span>
<span><span></span><span></span>egregiam et facilem victu per saecula gentem.</span><span></span>
<span>hic templum Iunoni ingens Sidonia Dido</span><span></span>
<span>condebat, donis opulentum et numine divae,</span><span></span>
<span>aerea cui gradibus surgebant limina, nexaeque</span><span></span>
<span>aere trabes, foribus cardo stridebat aënis.</span><span></span>
<span><span></span><span></span>hoc primum in luco nova res oblata timorem</span><span></span>
<span>leniit, hic primum Aeneas sperare salutem</span><span></span>
<span>ausus et adflictis melius confidere rebus.</span><span></span>
<span>namque sub ingenti lustrat dum singula templo,</span><span></span>
<span>reginam opperiens, dum, quae fortuna sit urbi,</span><span></span>
<span><span></span><span></span>artificumque manus inter se operumque laborem</span><span></span>
</p>
</section><section><ul><li><sup>427</sup>alta <span>MPR</span>: lata <span>F</span> | theatri <span>M</span>: -is <span>FPR</span></li><li><sup>429</sup>apta <span>Bentley</span>: alta <span>codd.</span> (427)</li><li><sup>441</sup>umbrae <span>F</span>: -a <span>MPR</span></li></ul></section></section><span>292</span></div><div><section><header><hgroup><h1>Aeneid</h1></hgroup></header><section>
<p>
<span>miratur, videt Iliacas ex ordine pugnas</span><span></span>
<span>bellaque iam fama totum vulgata per orbem,</span><span></span>
<span>Atridas Priamumque et saevum ambobus Achillem.</span><span></span>
<span>constitit et lacrimans, “quis iam locus,” inquit, “Achate,</span><span></span>
<span><span></span><span></span>quae regio in terris nostri non plena laboris?</span><span></span>
<span>en Priamus! sunt hic etiam sua praemia laudi;</span><span></span>
<span>sunt lacrimae rerum et mentem mortalia tangunt.</span><span></span>
<span>solve metus; feret haec aliquam tibi fama salutem.”</span><span></span>
<span>Sic ait, atque animum pictura pascit inani</span><span></span>
<span><span></span><span></span>multa gemens, largoque umectat flumine vultum.</span><span></span>
<span>namque videbat, uti bellantes Pergama circum</span><span></span>
<span>hac fugerent Grai, premeret Troiana iuventus,</span><span></span>
<span>hac Phryges, instaret curru cristatus Achilles.</span><span></span>
<span>nec procul hinc Rhesi niveis tentoria velis</span><span></span>
<span><span></span><span></span>agnoscit lacrimans, primo quae prodita somno</span><span></span>
<span>Tydides multa vastabat caede cruentus,</span><span></span>
<span>ardentisque avertit equos in castra, prius quam</span><span></span>
<span>pabula gustassent Troiae Xanthumque bibissent.</span><span></span>
<span>parte alia fugiens amissis Troilus armis,</span><span></span>
<span><span></span><span></span>infelix puer atque impar congressus Achilli,</span><span></span>
<span>fertur equis curruque haeret resupinus inani,</span><span></span>
<span>lora tenens tamen; huic cervixque comaeque trahuntur</span><span></span>
<span>per terram et versa pulvis inscribitur hasta.</span><span></span>
<span>interea ad templum non aequae Palladis ibant</span><span></span>
<span><span></span><span></span>crinibus Iliades passis peplumque ferebant,</span><span></span>
<span>suppliciter tristes et tunsae pectora palmis;</span><span></span>
<span>diva solo fixos oculos aversa tenebat.</span><span></span>
<span>ter circum Iliacos raptaverat Hectora muros</span><span></span>
<span>exanimumque auro corpus vendebat Achilles.</span><span></span>
</p></section></section><span>294</span></div><div><section><header><hgroup><h1>Aeneid</h1></hgroup></header><section><p>
<span><span></span><span></span>tum vero ingentem gemitum dat pectore ab imo,</span><span></span>
<span>ut spolia, ut currus, utque ipsum corpus amici</span><span></span>
<span>tendentemque manus Priamum conspexit inermis.</span><span></span>
<span>se quoque principibus permixtum agnovit Achivis,</span><span></span>
<span>Eoasque acies et nigri Memnonis arma.</span><span></span>
<span><span></span><span></span>ducit Amazonidum lunatis agmina peltis</span><span></span>
<span>Penthesilea furens mediisque in milibus ardet,</span><span></span>
<span>aurea subnectens exsertae cingula mammae,</span><span></span>
<span>bellatrix, audetque viris concurrere virgo.</span><span></span>
<span>Haec dum Dardanio Aeneae miranda videntur,</span><span></span>
<span><span></span><span></span>dum stupet obtutuque haeret defixus in uno,</span><span></span>
<span>regina ad templum, forma pulcherrima Dido,</span><span></span>
<span>incessit, magna iuvenum stipante caterva.</span><span></span>
<span>qualis in Eurotae ripis aut per iuga Cynthi</span><span></span>
<span>exercet Diana choros, quam mille secutae</span><span></span>
<span><span></span><span></span>hinc atque hinc glomerantur Oreades; illa pharetram</span><span></span>
<span>fert umero gradiensque deas supereminet omnis;</span><span></span>
<span>Latonae tacitum pertemptant gaudia pectus:</span><span></span>
<span>talis erat Dido, talem se laeta ferebat</span><span></span>
<span>per medios, instans operi regnisque futuris.</span><span></span>
<span><span></span><span></span>tum foribus divae, media testudine templi,</span><span></span>
<span>saepta armis solioque alte subnixa resedit.</span><span></span>
<span>iura dabat legesque viris, operumque laborem</span><span></span>
<span>partibus aequabat iustis aut sorte trahebat:</span><span></span>
<span>cum subito Aeneas concursu accedere magno</span><span></span>
<span><span></span><span></span>Anthea Sergestumque videt fortemque Cloanthum</span><span></span>
<span>Teucrorumque alios, ater quos aequore turbo</span><span></span>
<span>dispulerat penitusque alias avexerat oras.</span><span></span>
<span>obstipuit simul ipse, simul percussus Achates</span><span></span>
</p>
</section><section><ul><li><sup>512</sup>avexerat <span>MR</span>: averterat <span>FP</span></li><li><sup>513</sup>percussus <span>FPR</span>: -culsus <span>M</span></li></ul></section></section><span>296</span></div><div><section><header><hgroup><h1>Aeneid</h1></hgroup></header><section>
<p>
<span>laetitiaque metuque; avidi coniungere dextras</span><span></span>
<span><span></span><span></span>ardebant, sed res animos incognita turbat.</span><span></span>
<span>dissimulant et nube cava speculantur amicti,</span><span></span>
<span>quae fortuna viris, classem quo litore linquant,</span><span></span>
<span>quid veniant; cunctis nam lecti navibus ibant</span><span></span>
<span>orantes veniam et templum clamore petebant.</span><span></span>
<span><span></span><span></span> Postquam introgressi et coram data copia fandi,</span><span></span>
<span>maximus Ilioneus placido sic pectore coepit:</span><span></span>
<span> “o regina, novam cui condere Iuppiter urbem</span><span></span>
<span>iustitiaque dedit gentes frenare superbas,</span><span></span>
<span>Troes te miseri, ventis maria omnia vecti,</span><span></span>
<span><span></span><span></span>oramus: prohibe infandos a navibus ignis,</span><span></span>
<span>parce pio generi et propius res aspice nostras.</span><span></span>
<span>non nos aut ferro Libycos populare Penates</span><span></span>
<span>venimus aut raptas ad litora vertere praedas;</span><span></span>
<span>non ea vis animo nec tanta superbia victis.</span><span></span>
<span><span></span><span></span>est locus, Hesperiam Grai cognomine dicunt,</span><span></span>
<span>terra antiqua, potens armis atque ubere glaebae;</span><span></span>
<span>Oenotri coluere viri, nunc fama minores</span><span></span>
<span>Italiam dixisse ducis de nomine gentem.</span><span></span>
<span>hic cursus fuit . . .</span><span></span>
<span><span></span><span></span>cum subito adsurgens fluctu nimbosus Orion</span><span></span>
<span>in vada caeca tulit penitusque procacibus Austris</span><span></span>
<span>perque undas superante salo perque invia saxa</span><span></span>
<span>dispulit; huc pauci vestris adnavimus oris.</span><span></span>
<span>quod genus hoc hominum? quaeve hunc tam barbara morem</span><span></span>
<span><span></span><span></span>permittit patria? hospitio prohibemur harenae;</span><span></span>
<span>bella cient primaque vetant consistere terra.</span><span></span>
<span>si genus humanum et mortalia temnitis arma,</span><span></span>
</p>
</section><section><ul><li><sup>518</sup>cunctis <span>P</span>: -i <span>FMR</span> | lecti <span>FMP</span>: le(c <span>R</span><sup>2</sup>) tis <span>R</span></li></ul></section></section><span>298</span></div><div><section><header><hgroup><h1>Aeneid</h1></hgroup></header><section>
<p>
<span>at sperate deos memores fandi atque nefandi.</span><span></span>
<span>rex erat Aeneas nobis, quo iustior alter</span><span></span>
<span><span></span><span></span>nec pietate fuit, nec bello maior et armis.</span><span></span>
<span>quem si fata virum servant, si vescitur aura</span><span></span>
<span>aetheria neque adhuc crudelibus occubat umbris,</span><span></span>
<span>non metus, officio nec te certasse priorem</span><span></span>
<span>paeniteat. sunt et Siculis regionibus urbes</span><span></span>
<span><span></span><span></span>armaque, Troianoque a sanguine clarus Acestes.</span><span></span>
<span>quassatam ventis liceat subducere classem</span><span></span>
<span>et silvis aptare trabes et stringere remos,</span><span></span>
<span>si datur Italiam sociis et rege recepto</span><span></span>
<span>tendere, ut Italiam laeti Latiumque petamus;</span><span></span>
<span><span></span><span></span>sin absumpta salus, et te, pater optime Teucrum,</span><span></span>
<span>pontus habet Libyae nec spes iam restat Iuli,</span><span></span>
<span>at freta Sicaniae saltem sedesque paratas,</span><span></span>
<span>unde huc advecti, regemque petamus Acesten.”</span><span></span>
<span>talibus Ilioneus; cuncti simul ore fremebant</span><span></span>
<span><span></span><span></span>Dardanidae . . .</span><span></span>
<span>Tum breviter Dido vultum demissa profatur:</span><span></span>
<span>“solvite corde metum, Teucri, secludite curas.</span><span></span>
<span>res dura et regni novitas me talia cogunt</span><span></span>
<span>moliri et late finis custode tueri.</span><span></span>
<span><span></span><span></span>quis genus Aeneadum, quis Troiae nesciat urbem</span><span></span>
<span>virtutesque virosque aut tanti incendia belli?</span><span></span>
<span>non obtusa adeo gestamus pectora Poeni,</span><span></span>
<span>nec tam aversus equos Tyria Sol iungit ab urbe.</span><span></span>
<span>seu vos Hesperiam magnam Saturniaque arva</span><span></span>
<span><span></span><span></span>sive Erycis finis regemque optatis Acesten,</span><span></span>
<span>auxilio tutos dimittam opibusque iuvabo.</span><span></span>
</p>
</section><section><ul><li><sup>550</sup>armaque γ<span>R</span>: arvaque <span>M</span> (<span>P missing</span>)</li></ul></section></section><span>300</span></div><div><section><header><hgroup><h1>Aeneid</h1></hgroup></header><section>
<p>
<span>vultis et his mecum pariter considere regnis?</span><span></span>
<span>urbem quam statuo vestra est; subducite navis;</span><span></span>
<span>Tros Tyriusque mihi nullo discrimine agetur.</span><span></span>
<span><span></span><span></span>atque utinam rex ipse Noto compulsus eodem</span><span></span>
<span>adforet Aeneas! equidem per litora certos</span><span></span>
<span>dimittam et Libyae lustrare extrema iubebo,</span><span></span>
<span>si quibus eiectus silvis aut urbibus errat.”</span><span></span>
<span>His animum arrecti dictis et fortis Achates</span><span></span>
<span><span></span><span></span>et pater Aeneas iamdudum erumpere nubem</span><span></span>
<span>ardebant. prior Aenean compellat Achates:</span><span></span>
<span>“nate dea, quae nunc animo sententia surgit?</span><span></span>
<span>omnia tuta vides, classem sociosque receptos.</span><span></span>
<span>unus abest, medio in fluctu quem vidimus ipsi</span><span></span>
<span><span></span><span></span>submersum; dictis respondent cetera matris.”</span><span></span>
<span> Vix ea fatus erat, cum circumfusa repente</span><span></span>
<span>scindit se nubes et in aethera purgat apertum.</span><span></span>
<span> restitit Aeneas claraque in luce refulsit,</span><span></span>
<span>os umerosque deo similis; namque ipsa decoram</span><span></span>
<span><span></span><span></span>caesariem nato genetrix lumenque iuventae</span><span></span>
<span>purpureum et laetos oculis adflarat honores;</span><span></span>
<span>quale manus addunt ebori decus, aut ubi flavo</span><span></span>
<span>argentum Pariusve lapis circumdatur auro.</span><span></span>
<span>tum sic reginam adloquitur cunctisque repente</span><span></span>
<span><span></span><span></span>improvisus ait: “coram, quem quaeritis, adsum,</span><span></span>
<span>Troïus Aeneas, Libycis ereptus ab undis.</span><span></span>
<span>o sola infandos Troiae miserata labores,</span><span></span>
<span>quae nos, reliquias Danaum, terraeque marisque</span><span></span>
<span>omnibus exhaustos iam casibus, omnium egenos,</span><span></span>
<span><span></span><span></span>urbe, domo socias, grates persolvere dignas</span><span></span>
<span>non opis est nostrae, Dido, nec quidquid ubique est</span><span></span>
</p>
</section><section><ul><li><sup>599</sup>exhaustos <span>BMPR</span>: -is <span>F</span></li></ul></section></section><span>302</span></div><div><section><header><hgroup><h1>Aeneid</h1></hgroup></header><section>
<p>
<span>gentis Dardaniae, magnum quae sparsa per orbem.</span><span></span>
<span>di tibi, si qua pios respectant numina, si quid</span><span></span>
<span>usquam iustitiae est, et mens sibi conscia recti</span><span></span>
<span><span></span><span></span>praemia digna ferant. quae te tam laeta tulerunt</span><span></span>
<span>saecula? qui tanti talem genuere parentes?</span><span></span>
<span>in freta dum fluvii current, dum montibus umbrae</span><span></span>
<span>lustrabunt convexa, polus dum sidera pascet,</span><span></span>
<span> semper honos nomenque tuum laudesque manebunt,</span><span></span>
<span><span></span><span></span>quae me cumque vocant terrae.” sic fatus, amicum</span><span></span>
<span>Ilionea petit dextra laevaque Serestum,</span><span></span>
<span> post alios, fortemque Gyan fortemque Cloanthum.</span><span></span>
<span>Obstipuit primo aspectu Sidonia Dido,</span><span></span>
<span>casu deinde viri tanto, et sic ore locuta est:</span><span></span>
<span><span></span><span></span>“quis te, nate dea, per tanta pericula casus</span><span></span>
<span>insequitur? quae vis immanibus applicat oris?</span><span></span>
<span>tune ille Aeneas, quem Dardanio Anchisae</span><span></span>
<span>alma Venus Phrygii genuit Simoentis ad undam?</span><span></span>
<span>atque equidem Teucrum memini Sidona venire</span><span></span>
<span><span></span><span></span>finibus expulsum patriis, nova regna petentem</span><span></span>
<span>auxilio Beli; genitor tum Belus opimam</span><span></span>
<span>vastabat Cyprum et victor dicione tenebat.</span><span></span>
<span>tempore iam ex illo casus mihi cognitus urbis</span><span></span>
<span>Troianae nomenque tuum regesque Pelasgi.</span><span></span>
<span><span></span><span></span>ipse hostis Teucros insigni laude ferebat</span><span></span>
<span>seque ortum antiqua Teucrorum ab stirpe volebat.</span><span></span>
<span>quare agite, o tectis, iuvenes, succedite nostris.</span><span></span>
<span>me quoque per multos similis fortuna labores</span><span></span>
<span>iactatam hac demum voluit consistere terra.</span><span></span>
<span><span></span><span></span>non ignara mali miseris succurrere disco.”</span><span></span>
<span>Sic memorat; simul Aenean in regia ducit</span><span></span>
</p>
</section><section><ul><li><sup>604</sup>iustitiae <span>BFPR</span>: -a <span>M</span>
</li></ul></section></section><span>304</span></div><div><section><header><hgroup><h1>Aeneid</h1></hgroup></header><section>
<p>
<span>tecta, simul divum templis indicit honorem.</span><span></span>
<span>nec minus interea sociis ad litora mittit</span><span></span>
<span>viginti tauros, magnorum horrentia centum</span><span></span>
<span><span></span><span></span>terga suum, pinguis centum cum matribus agnos,</span><span></span>
<span>munera laetitiamque dei . . .</span><span></span>
<span>at domus interior regali splendida luxu</span><span></span>
<span>instruitur, mediisque parant convivia tectis:</span><span></span>
<span>arte laboratae vestes ostroque superbo,</span><span></span>
<span><span></span><span></span>ingens argentum mensis, caelataque in auro</span><span></span>
<span>fortia facta patrum, series longissima rerum</span><span></span>
<span>per tot ducta viros antiqua ab origine gentis.</span><span></span>
<span>Aeneas (neque enim patrius consistere mentem</span><span></span>
<span>passus amor) rapidum ad navis praemittit Achaten,</span><span></span>
<span><span></span><span></span>Ascanio ferat haec ipsumque ad moenia ducat;</span><span></span>
<span>omnis in Ascanio cari stat cura parentis.</span><span></span>
<span>munera praeterea, Iliacis erepta ruinis,</span><span></span>
<span>ferre iubet, pallam signis auroque rigentem,</span><span></span>
<span> et circumtextum croceo velamen acantho,</span><span></span>
<span><span></span><span></span>ornatus Argivae Helenae, quos illa Mycenis,</span><span></span>
<span>Pergama cum peteret inconcessosque hymenaeos,</span><span></span>
<span>extulerat, matris Ledae mirabile donum;</span><span></span>
<span>praeterea sceptrum, Ilione quod gesserat olim,</span><span></span>
<span>
 maxima natarum Priami, colloque monile</span><span></span>
<span><span></span><span></span>bacatum et duplicem gemmis auroque coronam.</span><span></span>
<span>haec celerans iter ad navis tendebat Achates.</span><span></span>
<span>At Cytherea novas artes, nova pectore versat</span><span></span>
<span>consilia, ut faciem mutatus et ora Cupido</span><span></span>
<span>pro dulci Ascanio veniat, donisque furentem</span><span></span>
<span><span></span><span></span>incendat reginam atque ossibus implicet ignem:</span><span></span>
<span>quippe domum timet ambiguam Tyriosque bilinguis;</span><span></span>
</p>
</section><section><ul><li><sup>636</sup>dei <span>MPR</span>: dii (‘= diei’) <span>Gellius</span> 9.14.8</li></ul></section></section><span>306</span></div><div><section><header><hgroup><h1>Aeneid</h1></hgroup></header><section>
<p>
<span>urit atrox Iuno et sub noctem cura recursat.</span><span></span>
<span>ergo his aligerum dictis adfatur Amorem:</span><span></span>
<span>“Nate, meae vires, mea magna potentia, solus,</span><span></span>
<span><span></span><span></span>nate, patris summi qui tela Typhoëa temnis,</span><span></span>
<span>ad te confugio et supplex tua numina posco.</span><span></span>
<span>frater ut Aeneas pelago tuus omnia circum</span><span></span>
<span>litora iactetur odiis Iunonis acerbae,</span><span></span>
<span>
 nota tibi, et nostro doluisti saepe dolore.</span><span></span>
<span><span></span><span></span>nunc Phoenissa tenet Dido blandisque moratur</span><span></span>
<span>vocibus, et vereor, quo se Iunonia vertant</span><span></span>
<span>hospitia; haud tanto cessabit cardine rerum.</span><span></span>
<span>quocirca capere ante dolis et cingere flamma</span><span></span>
<span>reginam meditor, ne quo se numine mutet,</span><span></span>
<span><span></span><span></span>sed magno Aeneae mecum teneatur amore.</span><span></span>
<span>qua facere id possis, nostram nunc accipe mentem.</span><span></span>
<span>regius accitu cari genitoris ad urbem</span><span></span>
<span>Sidoniam puer ire parat, mea maxima cura,</span><span></span>
<span>dona ferens pelago et flammis restantia Troiae.</span><span></span>
<span><span></span><span></span>hunc ego sopitum somno super alta Cythera</span><span></span>
<span>
 aut super Idalium sacrata sede recondam,</span><span></span>
<span>ne qua scire dolos mediusve occurrere possit.</span><span></span>
<span>tu faciem illius noctem non amplius unam</span><span></span>
<span>falle dolo, et notos pueri puer indue vultus,</span><span></span>
<span>
 ut, cum te gremio accipiet laetissima Dido</span><span></span>
<span><span></span><span></span>regalis inter mensas laticemque Lyaeum,</span><span></span>
<span>cum dabit amplexus atque oscula dulcia figet,</span><span></span>
<span>occultum inspires ignem fallasque veneno.”</span><span></span>
<span>
 paret Amor dictis carae genetricis et alas</span><span></span>
<span><span></span><span></span>exuit et gressu gaudens incedit Iuli.</span><span></span>
</p>
</section><section><ul><li><sup>668</sup>iactetur <span>F</span>: -que <span>BMγ</span>
<span>R, Servius</span> | acerbae <span>BFP</span>: iniquae <span>MR</span> (8.292)</li><li><sup>670</sup>nunc <span>F</span>: hunc <span>Mγ</span>
<span>R</span>
</li></ul></section></section><span>308</span></div><div><section><header><hgroup><h1>Aeneid</h1></hgroup></header><section>
<p>
<span>at Venus Ascanio placidam per membra quietem</span><span></span>
<span>inrigat, et fotum gremio dea tollit in altos</span><span></span>
<span>Idaliae lucos, ubi mollis amaracus illum</span><span></span>
<span>floribus et dulci adspirans complectitur umbra.</span><span></span>
<span><span></span><span></span> Iamque ibat dicto parens et dona Cupido</span><span></span>
<span>regia portabat Tyriis, duce laetus Achate.</span><span></span>
<span>cum venit, aulaeis iam se regina superbis</span><span></span>
<span>aurea composuit sponda mediamque locavit,</span><span></span>
<span>iam pater Aeneas et iam Troiana iuventus</span><span></span>
<span><span></span><span></span>conveniunt, stratoque super discumbitur ostro.</span><span></span>
<span>dant manibus famuli lymphas Cereremque canistris</span><span></span>
<span>expediunt tonsisque ferunt mantelia villis.</span><span></span>
<span>quinquaginta intus famulae, quibus ordine longam</span><span></span>
<span>cura penum struere et flammis adolere Penates;</span><span></span>
<span><span></span><span></span>centum aliae totidemque pares aetate ministri,</span><span></span>
<span>qui dapibus mensas onerent et pocula ponant.</span><span></span>
<span>nec non et Tyrii per limina laeta frequentes</span><span></span>
<span>convenere; toris iussi discumbere pictis,</span><span></span>
<span>
 mirantur dona Aeneae, mirantur Iulum</span><span></span>
<span><span></span><span></span>flagrantisque dei vultus simulataque verba</span><span></span>
<span>pallamque et pictum croceo velamen acantho.</span><span></span>
<span>praecipue infelix, pesti devota futurae,</span><span></span>
<span>expleri mentem nequit ardescitque tuendo</span><span></span>
<span>Phoenissa, et pariter puero donisque movetur.</span><span></span>
<span><span></span><span></span>ille ubi complexu Aeneae colloque pependit</span><span></span>
<span>et magnum falsi implevit genitoris amorem,</span><span></span>
<span>reginam petit. haec oculis, haec pectore toto</span><span></span>
<span>haeret et interdum gremio fovet, inscia Dido,</span><span></span>
<span>insidat quantus miserae deus. at memor ille</span><span></span>
</p>
</section><section><ul><li><sup>701</sup>m. famuli <span>GR</span>: m. famulae <span>MP</span>: famuli m. <span>B</span>
</li><li><sup>703</sup>longam <span>Charisius</span> 74.30: -o <span>BMRγ</span>
</li><li><sup>706</sup>onerent . . . ponant <span>MP</span>: onerant . . . ponunt <span>BGR</span>
</li><li><sup>719</sup>insidat <span>MP</span>: insideat <span>GR</span>: <span>Servius knows both</span>
</li></ul></section></section><span>310</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>matris Acidaliae paulatim abolere Sychaeum</span><span></span>
<span>incipit et vivo temptat praevertere amore</span><span></span>
<span>iam pridem resides animos desuetaque corda.</span><span></span>
<span>
 Postquam prima quies epulis mensaeque remotae,</span><span></span>
<span>crateras magnos statuunt et vina coronant.</span><span></span>
<span><span></span><span></span>fit strepitus tectis vocemque per ampla volutant</span><span></span>
<span>atria; dependent lychni laquearibus aureis</span><span></span>
<span>incensi et noctem flammis funalia vincunt.</span><span></span>
<span>hic regina gravem gemmis auroque poposcit</span><span></span>
<span>
 implevitque mero pateram, quam Belus et omnes</span><span></span>
<span><span></span><span></span>a Belo soliti; tum facta silentia tectis.</span><span></span>
<span>“Iuppiter, hospitibus nam te dare iura loquuntur,</span><span></span>
<span>hunc laetum Tyriisque diem Troiaque profectis</span><span></span>
<span>esse velis, nostrosque huius meminisse minores.</span><span></span>
<span>adsit laetitiae Bacchus dator et bona Iuno;</span><span></span>
<span><span></span><span></span>et vos, o, coetum, Tyrii, celebrate faventes.”</span><span></span>
<span>dixit et in mensam laticum libavit honorem</span><span></span>
<span>primaque libato summo tenus attigit ore;</span><span></span>
<span>tum Bitiae dedit increpitans; ille impiger hausit</span><span></span>
<span>spumantem pateram et pleno se proluit auro;</span><span></span>
<span><span></span><span></span>post alii proceres. cithara crinitus Iopas</span><span></span>
<span>personat aurata, docuit quem maximus Atlas.</span><span></span>
<span>hic canit errantem lunam solisque labores,</span><span></span>
<span>unde hominum genus et pecudes, unde imber et ignes,</span><span></span>
<span>Arcturum pluviasque Hyadas geminosque Triones;</span><span></span>
<span><span></span><span></span>quid tantum Oceano properent se tinguere soles</span><span></span>
<span>hiberni, vel quae tardis mora noctibus obstet.</span><span></span>
<span>ingeminant plausu Tyrii, Troesque sequuntur.</span><span></span>
<span>nec non et vario noctem sermone trahebat</span><span></span>
<span>
 infelix Dido longumque bibebat amorem,</span><span></span>
<span><span></span><span></span>multa super Priamo rogitans, super Hectore multa;</span><span></span>
<span>nunc, quibus Aurorae venisset filius armis,</span><span></span>
</p>
</section></section><span>312</span></div><div><section><header><hgroup><h1>Aeneid</h1></hgroup></header><section>
<p>
<span>nunc, quales Diomedis equi, nunc, quantus Achilles.</span><span></span>
<span>“immo age et a prima dic, hospes, origine nobis</span><span></span>
<span>insidias” inquit “Danaum casusque tuorum</span><span></span>
<span><span></span><span></span>erroresque tuos; nam te iam septima portat</span><span></span>
<span>omnibus errantem terris et fluctibus aestas.”</span><span></span>
</p>
</section></section><span>314</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber II</span></h2>
<p>
<span>
 Conticuere omnes intentique ora tenebant.</span><span></span>
<span>inde toro pater Aeneas sic orsus ab alto:</span><span></span>
<span>“Infandum, regina, iubes renovare dolorem,</span><span></span>
<span>Troianas ut opes et lamentabile regnum</span><span></span>
<span><span></span><span></span>eruerint Danai, quaeque ipse miserrima vidi</span><span></span>
<span>et quorum pars magna fui. quis talia fando</span><span></span>
<span>Myrmidonum Dolopumve aut duri miles Ulixi</span><span></span>
<span>temperet a lacrimis? et iam nox umida caelo</span><span></span>
<span>praecipitat suadentque cadentia sidera somnos.</span><span></span>
<span><span></span><span></span>sed si tantus amor casus cognoscere nostros</span><span></span>
<span>et breviter Troiae supremum audire laborem,</span><span></span>
<span>quamquam animus meminisse horret luctuque refugit,</span><span></span>
<span>incipiam.</span><span></span>
<span>“Fracti bello fatisque repulsi</span><span></span>
<span>ductores Danaum, tot iam labentibus annis,</span><span></span>
<span><span></span><span></span>instar montis equum divina Palladis arte</span><span></span>
<span>aedificant sectaque intexunt abiete costas;</span><span></span>
<span>votum pro reditu simulant; ea fama vagatur.</span><span></span>
<span>huc delecta virum sortiti corpora furtim</span><span></span>
<span>includunt caeco lateri penitusque cavernas</span><span></span>
<span><span></span><span></span>ingentis uterumque armato milite complent.</span><span></span>
<span>“Est in conspectu Tenedos, notissima fama</span><span></span>
<span>insula, dives opum, Priami dum regna manebant,</span><span></span>
<span>nunc tantum sinus et statio male fida carinis:</span><span></span>
</p>
</section></section><span>316</span></div><div><section><header><hgroup><h1>Aeneid</h1></hgroup></header><section>
<p>
<span>huc se provecti deserto in litore condunt.</span><span></span>
<span><span></span><span></span>nos abiisse rati et vento petiisse Mycenas.</span><span></span>
<span>ergo omnis longo solvit se Teucria luctu.</span><span></span>
<span>panduntur portae; iuvat ire et Dorica castra</span><span></span>
<span>desertosque videre locos litusque relictum.</span><span></span>
<span>hic Dolopum manus, hic saevus tendebat Achilles,</span><span></span>
<span><span></span><span></span>classibus hic locus, hic acie certare solebant.</span><span></span>
<span>pars stupet innuptae donum exitiale Minervae</span><span></span>
<span>et molem mirantur equi; primusque Thymoetes</span><span></span>
<span>duci intra muros hortatur et arce locari,</span><span></span>
<span>sive dolo seu iam Troiae sic fata ferebant.</span><span></span>
<span><span></span><span></span>at Capys, et quorum melior sententia menti,</span><span></span>
<span>aut pelago Danaum insidias suspectaque dona</span><span></span>
<span>praecipitare iubent subiectisque urere flammis,</span><span></span>
<span>aut terebrare cavas uteri et temptare latebras.</span><span></span>
<span>scinditur incertum studia in contraria vulgus.</span><span></span>
<span><span></span><span></span> “Primus ibi ante omnis, magna comitante caterva,</span><span></span>
<span>Laocoon ardens summa decurrit ab arce</span><span></span>
<span>et procul: ‘o miseri, quae tanta insania, cives?</span><span></span>
<span>creditis avectos hostis? aut ulla putatis</span><span></span>
<span>dona carere dolis Danaum? sic notus Ulixes?</span><span></span>
<span><span></span><span></span>aut hoc inclusi ligno occultantur Achivi,</span><span></span>
<span>aut haec in nostros fabricata est machina muros,</span><span></span>
<span>inspectura domos venturaque desuper urbi,</span><span></span>
<span>aut aliquis latet error; equo ne credite, Teucri.</span><span></span>
<span>quidquid id est, timeo Danaos et dona ferentis.’</span><span></span>
<span><span></span><span></span>sic fatus validis ingentem viribus hastam</span><span></span>
<span>in latus inque feri curvam compagibus alvum</span><span></span>
<span>contorsit. stetit illa tremens, uteroque recusso</span><span></span>
<span>insonuere cavae gemitumque dedere cavernae.</span><span></span>
</p>
</section></section><span>318</span></div><div><section><header><hgroup><h1>Aeneid</h1></hgroup></header><section>
<p>
<span>et si fata deum, si mens non laeva fuisset,</span><span></span>
<span><span></span><span></span>impulerat ferro Argolicas foedare latebras,</span><span></span>
<span>Troiaque nunc staret, Priamique arx alta, maneres.</span><span></span>
<span>“Ecce manus iuvenem interea post terga revinctum</span><span></span>
<span>pastores magno ad regem clamore trahebant</span><span></span>
<span>Dardanidae, qui se ignotum venientibus ultro,</span><span></span>
<span><span></span><span></span>hoc ipsum ut strueret Troiamque aperiret Achivis,</span><span></span>
<span>obtulerat, fidens animi atque in utrumque paratus,</span><span></span>
<span>seu versare dolos seu certae occumbere morti.</span><span></span>
<span>undique visendi studio Troiana iuventus</span><span></span>
<span>circumfusa ruit certantque inludere capto.</span><span></span>
<span><span></span><span></span>accipe nunc Danaum insidias et crimine ab uno</span><span></span>
<span>disce omnis . . .</span><span></span>
<span>namque ut conspectu in medio turbatus, inermis,</span><span></span>
<span>constitit atque oculis Phrygia agmina circumspexit,</span><span></span>
<span>‘heu! quae nunc tellus,’ inquit, ‘quae me aequora possunt</span><span></span>
<span><span></span><span></span>accipere? aut quid iam misero mihi denique restat,</span><span></span>
<span>cui neque apud Danaos usquam locus, et super ipsi</span><span></span>
<span>Dardanidae infensi poenas cum sanguine poscunt?’</span><span></span>
<span>
 quo gemitu conversi animi, compressus et omnis</span><span></span>
<span>impetus. hortamur fari, quo sanguine cretus,</span><span></span>
<span><span></span><span></span>quidve ferat; memoret, quae sit fiducia capto.</span><span></span>
<span>
<span>ille haec, deposita tandem formidine, fatur.</span>
</span><span></span>
<span>“‘Cuncta equidem tibi, rex, fuerit quodcumque, fatebor</span><span></span>
<span>vera,’ inquit: ‘neque me Argolica de gente negabo:</span><span></span>
<span>hoc primum; nec si miserum Fortuna Sinonem</span><span></span>
<span>
 finxit, vanum etiam mendacemque improba finget.</span><span></span>
<span><span></span><span></span>fando aliquod si forte tuas pervenit ad auris</span><span></span>
<span>Belidae nomen Palamedis et incluta fama</span><span></span>
</p>
</section><section><ul><li><sup>56</sup>staret <span>M</span>: -es <span>PR</span>
</li></ul></section></section><span>320</span></div><div><section><header><hgroup><h1>Aeneid</h1></hgroup></header><section>
<p>
<span>gloria, quem falsa sub proditione Pelasgi</span><span></span>
<span>insontem infando indicio, quia bella vetabat,</span><span></span>
<span><span></span><span></span>demisere neci, nunc cassum lumine lugent:</span><span></span>
<span>illi me comitem et consanguinitate propinquum</span><span></span>
<span>pauper in arma pater primis huc misit ab annis.</span><span></span>
<span>dum stabat regno incolumis regumque vigebat</span><span></span>
<span>conciliis, et nos aliquod nomenque decusque</span><span></span>
<span><span></span><span></span>gessimus. invidia postquam pellacis Ulixi</span><span></span>
<span>(haud ignota loquor) superis concessit ab oris,</span><span></span>
<span>adflictus vitam in tenebris luctuque trahebam</span><span></span>
<span>et casum insontis mecum indignabar amici.</span><span></span>
<span>nec tacui demens et me, fors si qua tulisset,</span><span></span>
<span><span></span><span></span>si patrios umquam remeassem victor ad Argos,</span><span></span>
<span>promisi ultorem et verbis odia aspera movi.</span><span></span>
<span>hinc mihi prima mali labes, hinc semper Ulixes</span><span></span>
<span>criminibus terrere novis, hinc spargere voces</span><span></span>
<span>in vulgum ambiguas et quaerere conscius arma.</span><span></span>
<span><span></span><span></span>nec requievit enim, donec Calchante ministro—</span><span></span>
<span>sed quid ego haec autem nequiquam ingrata revolvo?</span><span></span>
<span>quidve moror? si omnis uno ordine habetis Achivos</span><span></span>
<span>idque audire sat est, iamdudum sumite poenas:</span><span></span>
<span>hoc Ithacus velit et magno mercentur Atridae.’</span><span></span>
<span><span></span><span></span> “Tum vero ardemus scitari et quaerere causas,</span><span></span>
<span>
 ignari scelerum tantorum artisque Pelasgae.</span><span></span>
<span>prosequitur pavitans et ficto pectore fatur:</span><span></span>
<span>“‘Saepe fugam Danai Troia cupiere relicta</span><span></span>
<span>moliri et longo fessi discedere bello:</span><span></span>
<span><span></span><span></span>fecissentque utinam! saepe illos aspera ponti</span><span></span>
<span>interclusit hiems et terruit Auster euntis;</span><span></span>
</p>
</section><section><ul><li><sup>90</sup>pellacis <span>MV, Servius</span>: fallacis <span>Pa</span>
</li><li><sup>105</sup>causas <span>PaV, Servius</span>: casus <span>M</span>
</li></ul></section></section><span>322</span></div><div><section><header><hgroup><h1>Aeneid</h1></hgroup></header><section>
<p>
<span>praecipue, cum iam hic trabibus contextus acernis</span><span></span>
<span>staret equus, toto sonuerunt aethere nimbi.</span><span></span>
<span>suspensi Eurypylum scitatum oracula Phoebi</span><span></span>
<span><span></span><span></span>mittimus, isque adytis haec tristia dicta reportat:</span><span></span>
<span>“sanguine placastis ventos et virgine caesa,</span><span></span>
<span>cum primum Iliacas, Danai, venistis ad oras:</span><span></span>
<span>sanguine quaerendi reditus animaque litandum</span><span></span>
<span>Argolica.” vulgi quae vox ut venit ad auris,</span><span></span>
<span><span></span><span></span>obstipuere animi, gelidusque per ima cucurrit</span><span></span>
<span>ossa tremor, cui fata parent, quem poscat Apollo.</span><span></span>
<span>hic Ithacus vatem magno Calchanta tumultu</span><span></span>
<span>protrahit in medios; quae sint ea numina divum,</span><span></span>
<span>flagitat. et mihi iam multi crudele canebant</span><span></span>
<span><span></span><span></span>artificis scelus et taciti ventura videbant.</span><span></span>
<span>bis quinos silet ille dies tectusque recusat</span><span></span>
<span>prodere voce sua quemquam aut opponere morti.</span><span></span>
<span>vix tandem, magnis Ithaci clamoribus actus,</span><span></span>
<span>composito rumpit vocem et me destinat arae.</span><span></span>
<span><span></span><span></span>adsensere omnes et, quae sibi quisque timebat,</span><span></span>
<span>unius in miseri exitium conversa tulere.</span><span></span>
<span>“‘Iamque dies infanda aderat, mihi sacra parari</span><span></span>
<span>et salsae fruges et circum tempora vittae.</span><span></span>
<span>eripui, fateor, leto me et vincula rupi</span><span></span>
<span><span></span><span></span>limosoque lacu per noctem obscurus in ulva</span><span></span>
<span>delitui, dum vela darent, si forte dedissent.</span><span></span>
<span>nec mihi iam patriam antiquam spes ulla videndi</span><span></span>
<span>nec dulcis natos exoptatumque parentem;</span><span></span>
<span>quos illi fors et poenas ob nostra reposcent</span><span></span>
<span><span></span><span></span>effugia et culpam hanc miserorum morte piabunt.</span><span></span>
<span>quod te per superos et conscia numina veri,</span><span></span>
</p>
</section><section><ul><li><sup>114</sup>scitatum <span>M</span>
<sup>2</sup>: -antem <span>MP</span>: <span>Servius knows both</span>
</li></ul></section></section><span>324</span></div><div><section><header><hgroup><h1>Aeneid</h1></hgroup></header><section>
<p>
<span>per si qua est quae restet adhuc mortalibus usquam</span><span></span>
<span>intemerata fides, oro, miserere laborum</span><span></span>
<span>tantorum, miserere animi non digna ferentis.’</span><span></span>
<span><span></span><span></span>“His lacrimis vitam damus et miserescimus ultro.</span><span></span>
<span>ipse viro primus manicas atque arta levari</span><span></span>
<span>vincla iubet Priamus dictisque ita fatur amicis:</span><span></span>
<span>‘quisquis es, amissos hinc iam obliviscere Graios;</span><span></span>
<span>noster eris. mihique haec edissere vera roganti:</span><span></span>
<span><span></span><span></span>quo molem hanc immanis equi statuere? quis auctor?</span><span></span>
<span>quidve petunt? quae religio? aut quae machina belli?’</span><span></span>
<span>dixerat. ille, dolis instructus et arte Pelasga,</span><span></span>
<span>sustulit exutas vinclis ad sidera palmas:</span><span></span>
<span>‘vos, aeterni ignes, et non violabile vestrum</span><span></span>
<span><span></span><span></span>testor numen,’ ait, ‘vos arae ensesque nefandi,</span><span></span>
<span>quos fugi, vittaeque deum, quas hostia gessi:</span><span></span>
<span>fas mihi Graiorum sacrata resolvere iura,</span><span></span>
<span>
 fas odisse viros atque omnia ferre sub auras,</span><span></span>
<span>si qua tegunt; teneor patriae nec legibus ullis.</span><span></span>
<span><span></span><span></span>tu modo promissis maneas servataque serves,</span><span></span>
<span>Troia, fidem, si vera feram, si magna rependam.</span><span></span>
<span>“‘Omnis spes Danaum et coepti fiducia belli</span><span></span>
<span>Palladis auxiliis semper stetit. impius ex quo</span><span></span>
<span>Tydides sed enim scelerumque inventor Ulixes,</span><span></span>
<span><span></span><span></span>fatale adgressi sacrato avellere templo</span><span></span>
<span>Palladium, caesis summae custodibus arcis,</span><span></span>
<span>corripuere sacram effigiem manibusque cruentis</span><span></span>
<span>virgineas ausi divae contingere vittas:</span><span></span>
<span>ex illo fluere ac retro sublapsa referri</span><span></span>
<span>
 spes Danaum, fractae vires, aversa deae mens.</span><span></span>
</p>
</section><section><ul><li><sup>142</sup>restet <span>P</span>: restat <span>M</span>
</li></ul></section></section><span>326</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>nec dubiis ea signa dedit Tritonia monstris.</span><span></span>
<span>vix positum castris simulacrum, arsere coruscae</span><span></span>
<span>luminibus flammae arrectis salsusque per artus</span><span></span>
<span>sudor iit, terque ipsa solo (mirabile dictu)</span><span></span>
<span><span></span><span></span>emicuit parmamque ferens hastamque trementem.</span><span></span>
<span>extemplo temptanda fuga canit aequora Calchas,</span><span></span>
<span>nec posse Argolicis exscindi Pergama telis,</span><span></span>
<span>omina ni repetant Argis numenque reducant,</span><span></span>
<span>quod pelago et curvis secum avexere carinis.</span><span></span>
<span><span></span><span></span>et nunc quod patrias vento petiere Mycenas,</span><span></span>
<span>arma deosque parant comites, pelagoque remenso</span><span></span>
<span>improvisi aderunt. ita digerit omina Calchas.</span><span></span>
<span>hanc pro Palladio moniti, pro numine laeso</span><span></span>
<span>
 effigiem statuere, nefas quae triste piaret.</span><span></span>
<span><span></span><span></span>hanc tamen immensam Calchas attollere molem</span><span></span>
<span>roboribus textis caeloque educere iussit,</span><span></span>
<span>ne recipi portis aut duci in moenia posset,</span><span></span>
<span>neu populum antiqua sub religione tueri.</span><span></span>
<span>nam si vestra manus violasset dona Minervae,</span><span></span>
<span><span></span><span></span>tum magnum exitium (quod di prius omen in ipsum</span><span></span>
<span>convertant!) Priami imperio Phrygibusque futurum;</span><span></span>
<span>sin manibus vestris vestram ascendisset in urbem,</span><span></span>
<span>ultro Asiam magno Pelopea ad moenia bello</span><span></span>
<span>venturam, et nostros ea fata manere nepotes.’</span><span></span>
<span><span></span><span></span> “Talibus insidiis periurique arte Sinonis</span><span></span>
<span>credita res, captique dolis lacrimisque coactis,</span><span></span>
<span>quos neque Tydides nec Larisaeus Achilles,</span><span></span>
</p>
</section><section><ul><li><sup>187</sup>posset <span>Pa</span>: -it <span>FM</span>
</li></ul></section></section><span>328</span></div><div><section><header><hgroup><h1>Aeneid</h1></hgroup></header><section>
<p>
<span>non anni domuere decem, non mille carinae.</span><span></span>
<span>
 “Hic aliud maius miseris multoque tremendum</span><span></span>
<span><span></span><span></span>obicitur magis atque improvida pectora turbat.</span><span></span>
<span>Laocoon, ductus Neptuno sorte sacerdos,</span><span></span>
<span>sollemnis taurum ingentem mactabat ad aras.</span><span></span>
<span>ecce autem gemini a Tenedo tranquilla per alta</span><span></span>
<span>(horresco referens) immensis orbibus angues</span><span></span>
<span><span></span><span></span>incumbunt pelago pariterque ad litora tendunt:</span><span></span>
<span>pectora quorum inter fluctus arrecta iubaeque</span><span></span>
<span>sanguineae superant undas; pars cetera pontum</span><span></span>
<span>pone legit sinuatque immensa volumine terga.</span><span></span>
<span>fit sonitus spumante salo; iamque arva tenebant</span><span></span>
<span><span></span><span></span>ardentisque oculos suffecti sanguine et igni</span><span></span>
<span>sibila lambebant linguis vibrantibus ora.</span><span></span>
<span>diffugimus visu exsangues. illi agmine certo</span><span></span>
<span>Laocoonta petunt; et primum parva duorum</span><span></span>
<span>corpora natorum serpens amplexus uterque</span><span></span>
<span><span></span><span></span>implicat et miseros morsu depascitur artus;</span><span></span>
<span>post ipsum, auxilio subeuntem ac tela ferentem,</span><span></span>
<span>corripiunt spirisque ligant ingentibus: et iam</span><span></span>
<span>bis medium amplexi, bis collo squamea circum</span><span></span>
<span>terga dati, superant capite et cervicibus altis.</span><span></span>
<span><span></span><span></span>ille simul manibus tendit divellere nodos,</span><span></span>
<span>perfusus sanie vittas atroque veneno,</span><span></span>
<span>clamores simul horrendos ad sidera tollit,</span><span></span>
<span>qualis mugitus, fugit cum saucius aram</span><span></span>
<span>taurus et incertam excussit cervice securim.</span><span></span>
<span><span></span><span></span>at gemini lapsu delubra ad summa dracones</span><span></span>
<span>effugiunt saevaeque petunt Tritonidis arcem,</span><span></span>
<span>sub pedibusque deae clipeique sub orbe teguntur.</span><span></span>
</p>
</section><section><ul><li><sup>201</sup>Neptuno <span>Ma</span>: -i <span>P</span>
</li><li><sup>226</sup>effugiunt <span>Pa</span>: diff- <span>M</span>
</li></ul></section></section><span>330</span></div><div><section><header><hgroup><h1>Aeneid</h1></hgroup></header><section>
<p>
<span>tum vero tremefacta novus per pectora cunctis</span><span></span>
<span>insinuat pavor, et scelus expendisse merentem</span><span></span>
<span><span></span><span></span>Laocoonta ferunt, sacrum qui cuspide robur</span><span></span>
<span>laeserit et tergo sceleratam intorserit hastam.</span><span></span>
<span>ducendum ad sedes simulacrum orandaque divae</span><span></span>
<span>numina conclamant . . .</span><span></span>
<span>dividimus muros et moenia pandimus urbis.</span><span></span>
<span><span></span><span></span>accingunt omnes operi pedibusque rotarum</span><span></span>
<span>subiciunt lapsus et stuppea vincula collo</span><span></span>
<span>intendunt. scandit fatalis machina muros,</span><span></span>
<span>feta armis. pueri circum innuptaeque puellae</span><span></span>
<span>sacra canunt funemque manu contingere gaudent;</span><span></span>
<span><span></span><span></span>illa subit mediaeque minans inlabitur urbi.</span><span></span>
<span>o patria, o divum domus Ilium et incluta bello</span><span></span>
<span>moenia Dardanidum! quater ipso in limine portae</span><span></span>
<span>substitit, atque utero sonitum quater arma dedere:</span><span></span>
<span>instamus tamen immemores caecique furore</span><span></span>
<span><span></span><span></span>et monstrum infelix sacrata sistimus arce.</span><span></span>
<span>tunc etiam fatis aperit Cassandra futuris</span><span></span>
<span>ora, dei iussu non umquam credita Teucris.</span><span></span>
<span>nos delubra deum miseri, quibus ultimus esset</span><span></span>
<span>ille dies, festa velamus fronde per urbem.</span><span></span>
<span><span></span><span></span> “Vertitur interea caelum et ruit Oceano nox,</span><span></span>
<span>involvens umbra magna terramque polumque</span><span></span>
<span>Myrmidonumque dolos; fusi per moenia Teucri</span><span></span>
<span>conticuere, sopor fessos complectitur artus.</span><span></span>
<span>
 et iam Argiva phalanx instructis navibus ibat</span><span></span>
<span><span></span><span></span>a Tenedo, tacitae per amica silentia lunae</span><span></span>
<span>litora nota petens, flammas cum regia puppis</span><span></span>
<span>extulerat, fatisque deum defensus iniquis</span><span></span>
</p>
</section><section><ul><li><sup>251</sup>magna <span>Ma</span>: -am <span>P</span>
</li></ul></section></section><span>332</span></div><div><section><header><hgroup><h1>Aeneid</h1></hgroup></header><section>
<p>
<span>inclusos utero Danaos et pinea furtim</span><span></span>
<span>laxat claustra Sinon. illos patefactus ad auras</span><span></span>
<span><span></span><span></span>reddit equus, laetique cavo se robore promunt</span><span></span>
<span>Thessandrus Sthenelusque duces et dirus Ulixes,</span><span></span>
<span>demissum lapsi per funem, Acamasque Thoasque</span><span></span>
<span>Pelidesque Neoptolemus primusque Machaon</span><span></span>
<span>et Menelaus et ipse doli fabricator Epeos.</span><span></span>
<span><span></span><span></span>invadunt urbem somno vinoque sepultam,</span><span></span>
<span>caeduntur vigiles, portisque patentibus omnis</span><span></span>
<span>accipiunt socios atque agmina conscia iungunt.</span><span></span>
<span>“Tempus erat, quo prima quies mortalibus aegris</span><span></span>
<span>incipit et dono divum gratissima serpit.</span><span></span>
<span><span></span><span></span>in somnis, ecce, ante oculos maestissimus Hector</span><span></span>
<span>visus adesse mihi largosque effundere fletus,</span><span></span>
<span>raptatus bigis, ut quondam, aterque cruento</span><span></span>
<span>pulvere perque pedes traiectus lora tumentis.</span><span></span>
<span>ei mihi, qualis erat! quantum mutatus ab illo</span><span></span>
<span><span></span><span></span>Hectore, qui redit exuvias indutus Achilli</span><span></span>
<span>vel Danaum Phrygios iaculatus puppibus ignis!</span><span></span>
<span>squalentem barbam et concretos sanguine crinis</span><span></span>
<span>vulneraque illa gerens, quae circum plurima muros</span><span></span>
<span>accepit patrios. ultro flens ipse videbar</span><span></span>
<span><span></span><span></span>compellare virum et maestas expromere voces:</span><span></span>
<span>‘o lux Dardaniae, spes o fidissima Teucrum,</span><span></span>
<span>quae tantae tenuere morae? quibus Hector ab oris</span><span></span>
<span>exspectate venis? ut te post multa tuorum</span><span></span>
<span>funera, post varios hominumque urbisque labores</span><span></span>
<span><span></span><span></span>defessi aspicimus! quae causa indigna serenos</span><span></span>
<span>foedavit vultus? aut cur haec vulnera cerno?’</span><span></span>
<span>ille nihil, nec me quaerentem vana moratur,</span><span></span>
<span>
 sed graviter gemitus imo de pectore ducens,</span><span></span>
<span>‘heu! fuge, nate dea, teque his,’ ait, ‘eripe flammis.</span><span></span>
</p>
</section></section><span>334</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>hostis habet muros; ruit alto a culmine Troia.</span><span></span>
<span>sat patriae Priamoque datum: si Pergama dextra</span><span></span>
<span>defendi possent, etiam hac defensa fuissent.</span><span></span>
<span>sacra suosque tibi commendat Troia Penates:</span><span></span>
<span>hos cape fatorum comites, his moenia quaere</span><span></span>
<span><span></span><span></span>magna, pererrato statues quae denique ponto.</span><span></span>
<span>sic ait, et manibus vittas Vestamque potentem</span><span></span>
<span>aeternumque adytis effert penetralibus ignem.</span><span></span>
<span>“Diverso interea miscentur moenia luctu,</span><span></span>
<span>et magis atque magis, quamquam secreta parentis</span><span></span>
<span><span></span><span></span>Anchisae domus arboribusque obtecta recessit,</span><span></span>
<span>clarescunt sonitus armorumque ingruit horror.</span><span></span>
<span>excutior somno et summi fastigia tecti</span><span></span>
<span>ascensu supero atque arrectis auribus adsto:</span><span></span>
<span>in segetem veluti cum flamma furentibus Austris</span><span></span>
<span><span></span><span></span>incidit, aut rapidus montano flumine torrens</span><span></span>
<span>sternit agros, sternit sata laeta boumque labores</span><span></span>
<span>praecipitesque trahit silvas; stupet inscius alto</span><span></span>
<span>accipiens sonitum saxi de vertice pastor.</span><span></span>
<span>tum vero manifesta fides, Danaumque patescunt</span><span></span>
<span>
 insidiae. iam Deiphobi dedit ampla ruinam</span><span></span>
<span><span></span><span></span>Volcano superante domus; iam proximus ardet</span><span></span>
<span>Ucalegon; Sigea igni freta lata relucent.</span><span></span>
<span>exoritur clamorque virum clangorque tubarum.</span><span></span>
<span>
 arma amens capio; nec sat rationis in armis,</span><span></span>
<span><span></span><span></span>sed glomerare manum bello et concurrere in arcem</span><span></span>
<span>cum sociis ardent animi; furor iraque mentem</span><span></span>
<span>praecipitant, pulchrumque mori succurrit in armis.</span><span></span>
<span>“Ecce autem telis Panthus elapsus Achivum,</span><span></span>
<span>Panthus Othryades, arcis Phoebique sacerdos,</span><span></span>
</p>
</section><section><ul><li><sup>317</sup>praecipitant <span>Ma</span>: -at <span>P</span>
</li></ul></section></section><span>336</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>sacra manu victosque deos parvumque nepotem</span><span></span>
<span>ipse trahit cursuque amens ad limina tendit.</span><span></span>
<span>‘quo res summa loco, Panthu? quam prendimus arcem?’</span><span></span>
<span>vix ea fatus eram, gemitu cum talia reddit:</span><span></span>
<span>‘venit summa dies et ineluctabile tempus</span><span></span>
<span><span></span><span></span>Dardaniae. fuimus Troes, fuit Ilium et ingens</span><span></span>
<span>gloria Teucrorum; ferus omnia Iuppiter Argos</span><span></span>
<span>transtulit; incensa Danai dominantur in urbe.</span><span></span>
<span>arduus armatos mediis in moenibus astans</span><span></span>
<span>fundit equus victorque Sinon incendia miscet</span><span></span>
<span><span></span><span></span>insultans. portis alii bipatentibus adsunt,</span><span></span>
<span>milia quot magnis umquam venere Mycenis;</span><span></span>
<span>obsedere alii telis angusta viarum</span><span></span>
<span>oppositis; stat ferri acies mucrone corusco</span><span></span>
<span>stricta, parata neci; vix primi proelia temptant</span><span></span>
<span><span></span><span></span>portarum vigiles et caeco Marte resistunt.’</span><span></span>
<span>talibus Othryadae dictis et numine divum</span><span></span>
<span>in flammas et in arma feror, quo tristis Erinys,</span><span></span>
<span>quo fremitus vocat et sublatus ad aethera clamor.</span><span></span>
<span>addunt se socios Rhipeus et maximus armis</span><span></span>
<span><span></span><span></span>Epytus, oblati per lunam, Hypanisque Dymasque,</span><span></span>
<span>et lateri adglomerant nostro, iuvenisque Coroebus</span><span></span>
<span>Mygdonides: illis ad Troiam forte diebus</span><span></span>
<span>venerat, insano Cassandrae incensus amore,</span><span></span>
<span>et gener auxilium Priamo Phrygibusque ferebat,</span><span></span>
<span><span></span><span></span>infelix, qui non sponsae praecepta furentis</span><span></span>
<span>audierit . . .</span><span></span>
<span>quos ubi confertos audere in proelia vidi,</span><span></span>
<span>incipio super his: ‘iuvenes, fortissima frustra</span><span></span>
<span>pectora, si vobis audentem extrema cupido</span><span></span>
</p>
</section><section><ul><li><sup>333</sup>oppositis <span>M</span>: -ti <span>b</span> (<span>P missing</span>)</li><li><sup>349</sup>audentem <span>b, Servius</span> (auden . . . <span>P</span>): -endi <span>Mγ</span>
<span>a</span>
</li></ul></section></section><span>338</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>certa sequi, quae sit rebus fortuna videtis.</span><span></span>
<span>excessere omnes adytis arisque relictis</span><span></span>
<span>di, quibus imperium hoc steterat; succurritis urbi</span><span></span>
<span>incensae. moriamur et in media arma ruamus.</span><span></span>
<span>una salus victis nullam sperare salutem.’</span><span></span>
<span><span></span><span></span> “Sic animis iuvenum furor additus. inde, lupi ceu</span><span></span>
<span>raptores atra in nebula, quos improba ventris</span><span></span>
<span>exegit caecos rabies catulique relicti</span><span></span>
<span>faucibus exspectant siccis, per tela, per hostis</span><span></span>
<span>vadimus haud dubiam in mortem mediaeque tenemus</span><span></span>
<span><span></span><span></span>urbis iter; nox atra cava circumvolat umbra.</span><span></span>
<span>quis cladem illius noctis, quis funera fando</span><span></span>
<span>explicet aut possit lacrimis aequare labores?</span><span></span>
<span>urbs antiqua ruit, multos dominata per annos;</span><span></span>
<span>plurima perque vias sternuntur inertia passim</span><span></span>
<span><span></span><span></span>corpora perque domos et religiosa deorum</span><span></span>
<span>limina. nec soli poenas dant sanguine Teucri:</span><span></span>
<span>quondam etiam victis redit in praecordia virtus</span><span></span>
<span>victoresque cadunt Danai. crudelis ubique</span><span></span>
<span>luctus, ubique pavor et plurima mortis imago.</span><span></span>
<span><span></span><span></span> “Primus se Danaum magna comitante caterva</span><span></span>
<span>Androgeos offert nobis, socia agmina credens</span><span></span>
<span>inscius, atque ultro verbis compellat amicis:</span><span></span>
<span>‘festinate, viri! nam quae tam sera moratur</span><span></span>
<span>segnities? alii rapiunt incensa feruntque</span><span></span>
<span><span></span><span></span>Pergama; vos celsis nunc primum a navibus itis?’</span><span></span>
<span>dixit et extemplo (neque enim responsa dabantur</span><span></span>
<span>fida satis) sensit medios delapsus in hostis.</span><span></span>
<span>obstipuit retroque pedem cum voce repressit.</span><span></span>
<span>improvisum aspris veluti qui sentibus anguem</span><span></span>
<span><span></span><span></span>pressit humi nitens, trepidusque repente refugit</span><span></span>
<span>attollentem iras et caerula colla tumentem;</span><span></span>
</p>
</section></section><span>340</span></div><div><section><header><hgroup><h1>Aeneid</h1></hgroup></header><section>
<p>
<span>haud secus Androgeos visu tremefactus abibat.</span><span></span>
<span>inruimus densis et circumfundimur armis,</span><span></span>
<span>ignarosque loci passim et formidine captos</span><span></span>
<span><span></span><span></span>sternimus. adspirat primo Fortuna labori.</span><span></span>
<span>atque hic successu exsultans animisque Coroebus,</span><span></span>
<span>‘o socii, qua prima’ inquit ‘fortuna salutis</span><span></span>
<span>monstrat iter, quaque ostendit se dextra, sequamur:</span><span></span>
<span>mutemus clipeos Danaumque insignia nobis</span><span></span>
<span><span></span><span></span>aptemus. dolus an virtus, quis in hoste requirat?</span><span></span>
<span>arma dabunt ipsi.’ sic fatus deinde comantem</span><span></span>
<span>Androgei galeam clipeique insigne decorum</span><span></span>
<span>induitur laterique Argivum accommodat ensem.</span><span></span>
<span>hoc Rhipeus, hoc ipse Dymas omnisque iuventus</span><span></span>
<span><span></span><span></span>laeta facit; spoliis se quisque recentibus armat.</span><span></span>
<span>vadimus immixti Danais haud numine nostro,</span><span></span>
<span>multaque per caecam congressi proelia noctem</span><span></span>
<span>conserimus, multos Danaum demittimus Orco.</span><span></span>
<span>diffugiunt alii ad navis et litora cursu</span><span></span>
<span><span></span><span></span>fida petunt, pars ingentem formidine turpi</span><span></span>
<span>scandunt rursus equum et nota conduntur in alvo.</span><span></span>
<span>“Heu! nihil invitis fas quemquam fidere divis!</span><span></span>
<span>ecce trahebatur passis Priameia virgo</span><span></span>
<span>crinibus a templo Cassandra adytisque Minervae,</span><span></span>
<span><span></span><span></span>ad caelum tendens ardentia lumina frustra,</span><span></span>
<span>lumina, nam teneras arcebant vincula palmas.</span><span></span>
<span>non tulit hanc speciem furiata mente Coroebus</span><span></span>
<span>et sese medium iniecit periturus in agmen.</span><span></span>
<span>consequimur cuncti et densis incurrimus armis.</span><span></span>
<span><span></span><span></span>hic primum ex alto delubri culmine telis</span><span></span>
<span>nostrorum obruimur oriturque miserrima caedes</span><span></span>
</p>
</section><section><ul><li><sup>383</sup>circumfundimur <span>M</span>: -fundimus <span>a</span>: -fudimus <span>P</span>
</li><li><sup>396</sup>immixti <span>Pa</span>: -is <span>M</span>
</li><li><sup>398</sup>demittimus <span>a</span> (9.527): di- <span>MP</span>
</li></ul></section></section><span>342</span></div><div><section><header><hgroup><h1>Aeneid</h1></hgroup></header><section>
<p>
<span>armorum facie et Graiarum errore iubarum.</span><span></span>
<span>tum Danai gemitu atque ereptae virginis ira</span><span></span>
<span>undique collecti invadunt, acerrimus Aiax</span><span></span>
<span><span></span><span></span>et gemini Atridae Dolopumque exercitus omnis:</span><span></span>
<span>adversi rupto ceu quondam turbine venti</span><span></span>
<span>confligunt, Zephyrusque Notusque et laetus Eois</span><span></span>
<span>Eurus equis; stridunt silvae saevitque tridenti</span><span></span>
<span>spumeus atque imo Nereus ciet aequora fundo.</span><span></span>
<span><span></span><span></span>illi etiam, si quos obscura nocte per umbram</span><span></span>
<span>fudimus insidiis totaque agitavimus urbe,</span><span></span>
<span>apparent; primi clipeos mentitaque tela</span><span></span>
<span>agnoscunt atque ora sono discordia signant.</span><span></span>
<span>ilicet obruimur numero, primusque Coroebus</span><span></span>
<span><span></span><span></span>Penelei dextra divae armipotentis ad aram</span><span></span>
<span>procumbit; cadit et Rhipeus, iustissimus unus</span><span></span>
<span>qui fuit in Teucris et servantissimus aequi</span><span></span>
<span>(dis aliter visum); pereunt Hypanisque Dymasque</span><span></span>
<span>confixi a sociis; nec te tua plurima, Panthu,</span><span></span>
<span><span></span><span></span>labentem pietas nec Apollinis infula texit.</span><span></span>
<span>Iliaci cineres et flamma extrema meorum,</span><span></span>
<span>testor, in occasu vestro nec tela nec ullas</span><span></span>
<span>vitavisse vices, Danaum et, si fata fuissent</span><span></span>
<span>ut caderem, meruisse, manu. divellimur inde,</span><span></span>
<span><span></span><span></span>Iphitus et Pelias mecum (quorum Iphitus aevo</span><span></span>
<span>iam gravior, Pelias et vulnere tardus Ulixi),</span><span></span>
<span>
 protinus ad sedes Priami clamore vocati.</span><span></span>
<span>“Hic vero ingentem pugnam, ceu cetera nusquam</span><span></span>
<span>bella forent, nulli tota morerentur in urbe,</span><span></span>
<span><span></span><span></span>sic Martem indomitum Danaosque ad tecta ruentis</span><span></span>
<span>cernimus obsessumque acta testudine limen.</span><span></span>
</p>
</section><section><ul><li><sup>422</sup>primi <span>Ma</span>: Priami <span>P</span>
</li></ul></section></section><span>344</span></div><div><section><header><hgroup><h1>Aeneid</h1></hgroup></header><section>
<p>
<span>haerent parietibus scalae postisque sub ipsos</span><span></span>
<span>nituntur gradibus clipeosque ad tela sinistris</span><span></span>
<span>protecti obiciunt, prensant fastigia dextris.</span><span></span>
<span><span></span><span></span>Dardanidae contra turris ac tota domorum</span><span></span>
<span>culmina convellunt; his se, quando ultima cernunt,</span><span></span>
<span>extrema iam in morte parant defendere telis;</span><span></span>
<span>auratasque trabes, veterum decora alta parentum,</span><span></span>
<span>devolvunt: alii strictis mucronibus imas</span><span></span>
<span><span></span><span></span>obsedere fores; has servant agmine denso.</span><span></span>
<span>instaurati animi regis succurrere tectis</span><span></span>
<span>auxilioque levare viros vimque addere victis.</span><span></span>
<span>“Limen erat caecaeque fores et pervius usus</span><span></span>
<span>tectorum inter se Priami postesque relicti</span><span></span>
<span><span></span><span></span>a tergo, infelix qua se, dum regna manebant,</span><span></span>
<span>saepius Andromache ferre incomitata solebat</span><span></span>
<span>ad soceros et avo puerum Astyanacta trahebat.</span><span></span>
<span>evado ad summi fastigia culminis, unde</span><span></span>
<span>tela manu miseri iactabant inrita Teucri.</span><span></span>
<span><span></span><span></span>turrim in praecipiti stantem summisque sub astra</span><span></span>
<span>eductam tectis, unde omnis Troia videri</span><span></span>
<span>et Danaum solitae naves et Achaica castra,</span><span></span>
<span>adgressi ferro circum, qua summa labantis</span><span></span>
<span>iuncturas tabulata dabant, convellimus altis</span><span></span>
<span><span></span><span></span>sedibus impulimusque; ea lapsa repente ruinam</span><span></span>
<span>cum sonitu trahit et Danaum super agmina late</span><span></span>
<span>incidit. ast alii subeunt, nec saxa nec ullum</span><span></span>
<span>telorum interea cessat genus . . .</span><span></span>
<span>
 “Vestibulum ante ipsum primoque in limine Pyrrhus</span><span></span>
<span>
 exsultat telis et luce coruscus aëna;</span><span></span>
</p>
</section><section><ul><li><sup>443</sup>ad tela <span>Servius</span>: ac tela <span>MPa</span>: ad tecta <span>F</span>
</li><li><sup>445</sup>tota <span>P</span>: tecta <span>FM, Servius</span> (12.132): tuta <span>a</span>
</li><li><sup>448</sup>alta <span>M</span>: illa <span>Pa</span>
</li></ul></section></section><span>346</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>qualis ubi in lucem coluber mala gramina pastus,</span><span></span>
<span>frigida sub terra tumidum quem bruma tegebat,</span><span></span>
<span>nunc positis novus exuviis nitidusque iuventa</span><span></span>
<span>lubrica convolvit sublato pectore terga,</span><span></span>
<span><span></span><span></span>arduus ad solem, et linguis micat ore trisulcis.</span><span></span>
<span>una ingens Periphas et equorum agitator Achillis,</span><span></span>
<span>armiger Automedon, una omnis Scyria pubes</span><span></span>
<span>succedunt tecto et flammas ad culmina iactant.</span><span></span>
<span>ipse inter primos correpta dura bipenni</span><span></span>
<span><span></span><span></span>limina perrumpit postisque a cardine vellit</span><span></span>
<span>aeratos; iamque excisa trabe firma cavavit</span><span></span>
<span>robora et ingentem lato dedit ore fenestram.</span><span></span>
<span>apparet domus intus et atria longa patescunt;</span><span></span>
<span>apparent Priami et veterum penetralia regum</span><span></span>
<span><span></span><span></span>armatosque vident stantis in limine primo.</span><span></span>
<span>“At domus interior gemitu miseroque tumultu</span><span></span>
<span>miscetur, penitusque cavae plangoribus aedes</span><span></span>
<span>femineis ululant; ferit aurea sidera clamor.</span><span></span>
<span>tum pavidae tectis matres ingentibus errant</span><span></span>
<span><span></span><span></span>amplexaeque tenent postis atque oscula figunt.</span><span></span>
<span>instat vi patria Pyrrhus: nec claustra nec ipsi</span><span></span>
<span>custodes sufferre valent; labat ariete crebro</span><span></span>
<span>ianua et emoti procumbunt cardine postes.</span><span></span>
<span>fit via vi; rumpunt aditus primosque trucidant</span><span></span>
<span><span></span><span></span>immissi Danai et late loca milite complent.</span><span></span>
<span>non sic, aggeribus ruptis cum spumeus amnis</span><span></span>
<span>
 exiit oppositasque evicit gurgite moles,</span><span></span>
<span>fertur in arva furens cumulo camposque per omnis</span><span></span>
<span>cum stabulis armenta trahit. vidi ipse furentem</span><span></span>
<span><span></span><span></span>caede Neoptolemum geminosque in limine Atridas,</span><span></span>
</p>
</section></section><span>348</span></div><div><section><header><hgroup><h1>Aeneid</h1></hgroup></header><section>
<p>
<span>vidi Hecubam centumque nurus Priamumque per aras</span><span></span>
<span>sanguine foedantem quos ipse sacraverat ignis.</span><span></span>
<span>quinquaginta illi thalami, spes tanta nepotum,</span><span></span>
<span>barbarico postes auro spoliisque superbi</span><span></span>
<span><span></span><span></span>procubuere; tenent Danai, qua deficit ignis.</span><span></span>
<span>“Forsitan et, Priami fuerint quae fata, requiras.</span><span></span>
<span>urbis uti captae casum convulsaque vidit</span><span></span>
<span>limina tectorum et medium in penetralibus hostem,</span><span></span>
<span>arma diu senior desueta trementibus aevo</span><span></span>
<span><span></span><span></span>circumdat nequiquam umeris et inutile ferrum</span><span></span>
<span>cingitur, ac densos fertur moriturus in hostis.</span><span></span>
<span>aedibus in mediis nudoque sub aetheris axe</span><span></span>
<span>ingens ara fuit iuxtaque veterrima laurus,</span><span></span>
<span>incumbens arae atque umbra complexa Penates.</span><span></span>
<span><span></span><span></span>hic Hecuba et natae nequiquam altaria circum,</span><span></span>
<span>praecipites atra ceu tempestate columbae,</span><span></span>
<span>condensae et divum amplexae simulacra sedebant.</span><span></span>
<span>ipsum autem sumptis Priamum iuvenalibus armis</span><span></span>
<span>ut vidit, ‘quae mens tam dira, miserrime coniunx,</span><span></span>
<span><span></span><span></span>impulit his cingi telis? aut quo ruis?’ inquit.</span><span></span>
<span>‘non tali auxilio nec defensoribus istis</span><span></span>
<span>tempus eget; non, si ipse meus nunc adforet Hector.</span><span></span>
<span>huc tandem concede; haec ara tuebitur omnis,</span><span></span>
<span>aut moriere simul.’ sic ore effata recepit</span><span></span>
<span><span></span><span></span>ad sese et sacra longaevum in sede locavit.</span><span></span>
<span>“Ecce autem elapsus Pyrrhi de caede Polites,</span><span></span>
<span>unus natorum Priami, per tela, per hostis,</span><span></span>
<span>porticibus longis fugit et vacua atria lustrat</span><span></span>
<span>saucius. illum ardens infesto vulnere Pyrrhus</span><span></span>
<span><span></span><span></span>insequitur, iam iamque manu tenet et premit hasta.</span><span></span>
</p>
</section><section><ul><li><sup>503</sup>tanta <span>Ma</span>: ampla <span>P</span> (<span>cf. Propertius</span> 3.22.41)</li></ul></section></section><span>350</span></div><div><section><header><hgroup><h1>Aeneid</h1></hgroup></header><section>
<p>
<span>ut tandem ante oculos evasit et ora parentum,</span><span></span>
<span>concidit ac multo vitam cum sanguine fudit.</span><span></span>
<span>hic Priamus, quamquam in media iam morte tenetur,</span><span></span>
<span>non tamen abstinuit nec voci iraeque pepercit:</span><span></span>
<span><span></span><span></span>‘at tibi pro scelere,’ exclamat ‘pro talibus ausis</span><span></span>
<span>di, si qua est caelo pietas, quae talia curet,</span><span></span>
<span>persolvant grates dignas et praemia reddant</span><span></span>
<span>debita, qui nati coram me cernere letum</span><span></span>
<span>fecisti et patrios foedasti funere vultus.</span><span></span>
<span><span></span><span></span>at non ille, satum quo te mentiris, Achilles</span><span></span>
<span>talis in hoste fuit Priamo; sed iura fidemque</span><span></span>
<span>supplicis erubuit corpusque exsangue sepulcro</span><span></span>
<span>reddidit Hectoreum meque in mea regna remisit.’</span><span></span>
<span>sic fatus senior, telumque imbelle sine ictu</span><span></span>
<span><span></span><span></span>coniecit, rauco quod protinus aere repulsum</span><span></span>
<span>et summo clipei nequiquam umbone pependit.</span><span></span>
<span>cui Pyrrhus: ‘referes ergo haec et nuntius ibis</span><span></span>
<span>Pelidae genitori; illi mea tristia facta</span><span></span>
<span>degeneremque Neoptolemum narrare memento;</span><span></span>
<span><span></span><span></span>nunc morere.’ hoc dicens altaria ad ipsa trementem</span><span></span>
<span>traxit et in multo lapsantem sanguine nati,</span><span></span>
<span>implicuitque comam laeva, dextraque coruscum</span><span></span>
<span>extulit ac lateri capulo tenus abdidit ensem.</span><span></span>
<span>haec finis Priami fatorum; hic exitus illum</span><span></span>
<span><span></span><span></span>sorte tulit, Troiam incensam et prolapsa videntem</span><span></span>
<span>Pergama, tot quondam populis terrisque superbum</span><span></span>
<span>regnatorem Asiae. iacet ingens litore truncus,</span><span></span>
<span>avulsumque umeris caput et sine nomine corpus.</span><span></span>
<span>“At me tum primum saevus circumstetit horror.</span><span></span>
<span><span></span><span></span>obstipui; subiit cari genitoris imago,</span><span></span>
<span>ut regem aequaevum crudeli vulnere vidi</span><span></span>
<span>vitam exhalantem; subiit deserta Creusa</span><span></span>
</p>
</section></section><span>352</span></div><div><section><header><hgroup><h1>Aeneid</h1></hgroup></header><section>
<p>
<span>et direpta domus et parvi casus Iuli.</span><span></span>
<span>respicio et, quae sit me circum copia, lustro.</span><span></span>
<span><span></span><span></span>deseruere omnes defessi, et corpora saltu</span><span></span>
<span>ad terram misere aut ignibus aegra dedere.</span><span></span>
<span>

<span>“Iamque adeo super unus eram, cum limina Vestae</span>
</span><span></span>
<span>
<span>servantem et tacitam secreta in sede latentem</span>
</span><span></span>
<span>
<span>Tyndarida aspicio; dant clara incendia lucem</span>
</span><span></span>
<span><span></span><span></span>
<span>erranti passimque oculos per cuncta ferenti.</span>
</span><span></span>
<span>
<span>illa sibi infestos eversa ob Pergama Teucros</span>
</span><span></span>
<span>
<span>et Danaum poenam et deserti coniugis iras</span>
</span><span></span>
<span>
<span>praemetuens, Troiae et patriae communis Erinys,</span>
</span><span></span>
<span>
<span>abdiderat sese atque aris invisa sedebat.</span>
</span><span></span>
<span><span></span><span></span>
<span>exarsere ignes animo; subit ira cadentem</span>
</span><span></span>
<span>
<span>ulcisci patriam et sceleratas sumere poenas.</span>
</span><span></span>
<span>
<span>‘scilicet haec Spartam incolumis patriasque Mycenas</span>
</span><span></span>
<span>
<span>aspiciet, partoque ibit regina triumpho?</span>
</span><span></span>
<span>
<span>coniugiumque domumque, patris natosque videbit</span>
</span><span></span>
<span><span></span><span></span>
<span>Iliadum turba et Phrygiis comitata ministris?</span>
</span><span></span>
<span>
<span>occiderit ferro Priamus? Troia arserit igni?</span>
</span><span></span>
<span>
<span>Dardanium totiens sudarit sanguine litus?</span>
</span><span></span>
<span>
<span>non ita. namque etsi nullum memorabile nomen</span>
</span><span></span>
<span>
<span>feminea in poena est, nec habet victoria laudem;</span>
</span><span></span>
<span><span></span><span></span>
<span>exstinxisse nefas tamen et sumpsisse merentes</span>
</span><span></span>
<span>
<span>laudabor poenas, animumque explesse iuvabit</span>
</span><span></span>
<span>
<span>ultricis flammae et cineres satiasse meorum.</span>’</span><span></span>
<span>
<span>talia iactabam et furiata mente ferebar,</span>
</span><span></span>
</p>
</section><section><ul><li><sup>584</sup>nec habet <span>late mss</span>: habet haec <span>mss of Servius</span>
</li><li><sup>587</sup>flammae <span>late mss</span>: famam <span>mss of Servius</span>
</li></ul></section></section><span>354</span></div><div><section><header><hgroup><h1>Aeneid</h1></hgroup></header><section>
<p>
<span>
 cum mihi se, non ante oculis tam clara, videndam</span><span></span>
<span><span></span><span></span>obtulit et pura per noctem in luce refulsit</span><span></span>
<span>alma parens, confessa deam qualisque videri</span><span></span>
<span>caelicolis et quanta solet, dextraque prehensum</span><span></span>
<span>continuit roseoque haec insuper addidit ore:</span><span></span>
<span>‘nate, quis indomitas tantus dolor excitat iras?</span><span></span>
<span><span></span><span></span>quid furis? aut quonam nostri tibi cura recessit?</span><span></span>
<span>non prius aspicies, ubi fessum aetate parentem</span><span></span>
<span>liqueris Anchisen, superet coniunxne Creusa,</span><span></span>
<span>Ascaniusque puer? quos omnis undique Graiae</span><span></span>
<span>circum errant acies et, ni mea cura resistat,</span><span></span>
<span><span></span><span></span>iam flammae tulerint, inimicus et hauserit ensis.</span><span></span>
<span>non tibi Tyndaridis facies invisa Lacaenae</span><span></span>
<span>culpatusve Paris; divum inclementia, divum,</span><span></span>
<span>has evertit opes sternitque a culmine Troiam.</span><span></span>
<span>aspice (namque omnem, quae nunc obducta tuenti</span><span></span>
<span><span></span><span></span>mortalis hebetat visus tibi et umida circum</span><span></span>
<span>caligat, nubem eripiam; tu ne qua parentis</span><span></span>
<span>iussa time neu praeceptis parere recusa):</span><span></span>
<span>hic, ubi disiectas moles avulsaque saxis</span><span></span>
<span>saxa vides mixtoque undantem pulvere fumum,</span><span></span>
<span><span></span><span></span>Neptunus muros magnoque emota tridenti</span><span></span>
<span>fundamenta quatit totamque a sedibus urbem</span><span></span>
<span>eruit. hic Iuno Scaeas saevissima portas</span><span></span>
<span>prima tenet sociumque furens a navibus agmen</span><span></span>
<span>ferro accincta vocat . . .</span><span></span>
<span><span></span><span></span>iam summas arces Tritonia, respice, Pallas</span><span></span>
<span>insedit, nimbo effulgens et Gorgone saeva.</span><span></span>
<span>ipse pater Danais animos viresque secundas</span><span></span>
<span>sufficit, ipse deos in Dardana suscitat arma.</span><span></span>
<span>eripe, nate, fugam finemque impone labori.</span><span></span>
</p>
</section></section><span>356</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>nusquam abero et tutum patrio te limine sistam.’</span><span></span>
<span>dixerat et spissis noctis se condidit umbris.</span><span></span>
<span>apparent dirae facies inimicaque Troiae</span><span></span>
<span>
 numina magna deum . . .</span><span></span>
<span>“Tum vero omne mihi visum considere in ignis</span><span></span>
<span><span></span><span></span>Ilium et ex imo verti Neptunia Troia;</span><span></span>
<span>ac veluti summis antiquam in montibus ornum</span><span></span>
<span>cum ferro accisam crebrisque bipennibus instant</span><span></span>
<span>eruere agricolae certatim; illa usque minatur</span><span></span>
<span>et tremefacta comam concusso vertice nutat,</span><span></span>
<span><span></span><span></span>vulneribus donec paulatim evicta supremum</span><span></span>
<span>congemuit traxitque iugis avulsa ruinam.</span><span></span>
<span>descendo ac ducente deo flammam inter et hostis</span><span></span>
<span>expedior; dant tela locum flammaeque recedunt.</span><span></span>
<span>“Atque ubi iam patriae perventum ad limina sedis</span><span></span>
<span><span></span><span></span>antiquasque domos, genitor, quem tollere in altos</span><span></span>
<span>optabam primum montis primumque petebam,</span><span></span>
<span>abnegat excisa vitam producere Troia</span><span></span>
<span>exsiliumque pati. ‘vos o, quibus integer aevi</span><span></span>
<span>sanguis,’ ait, ‘solidaeque suo stant robore vires,</span><span></span>
<span><span></span><span></span>vos agitate fugam . . .</span><span></span>
<span>me si caelicolae voluissent ducere vitam,</span><span></span>
<span>has mihi servassent sedes. satis una superque</span><span></span>
<span>vidimus excidia et captae superavimus urbi.</span><span></span>
<span>sic o sic positum adfati discedite corpus.</span><span></span>
<span><span></span><span></span>ipse manu mortem inveniam: miserebitur hostis</span><span></span>
<span>exuviasque petet. facilis iactura sepulcri.</span><span></span>
</p>
</section><section><ul><li><sup>620</sup>nusquam <span>Pa</span>: numquam <span>M</span>
</li><li><sup>632</sup>deo <span>M</span>
<sup>2</sup>
<span>aV</span>
<sup>2</sup>, <span>Servius</span>: dea <span>MP</span>
<sup>2</sup>
<span>V</span>: de <span>P</span>
</li><li><sup>645</sup>manu mortem <span>M, Servius</span>: -um -e <span>P</span>: -um -em <span>a</span>: -um -i <span>V</span>
</li></ul></section></section><span>358</span></div><div><section><header><hgroup><h1>Aeneid</h1></hgroup></header><section>
<p>
<span>iam pridem invisus divis et inutilis annos</span><span></span>
<span>demoror, ex quo me divum pater atque hominum rex</span><span></span>
<span>fulminis adflavit ventis et contigit igni.’</span><span></span>
<span><span></span><span></span> “Talia perstabat memorans fixusque manebat.</span><span></span>
<span>nos contra effusi lacrimis coniunxque Creusa</span><span></span>
<span>Ascaniusque omnisque domus, ne vertere secum</span><span></span>
<span>cuncta pater fatoque urgenti incumbere vellet.</span><span></span>
<span>abnegat inceptoque et sedibus haeret in isdem.</span><span></span>
<span><span></span><span></span>rursus in arma feror mortemque miserrimus opto.</span><span></span>
<span>nam quod consilium aut quae iam fortuna dabatur?</span><span></span>
<span>‘mene efferre pedem, genitor, te posse relicto</span><span></span>
<span>sperasti, tantumque nefas patrio excidit ore?</span><span></span>
<span>si nihil ex tanta superis placet urbe relinqui,</span><span></span>
<span><span></span><span></span>et sedet hoc animo perituraeque addere Troiae</span><span></span>
<span>teque tuosque iuvat, patet isti ianua leto,</span><span></span>
<span>iamque aderit multo Priami de sanguine Pyrrhus,</span><span></span>
<span>natum ante ora patris, patrem qui obtruncat ad aras.</span><span></span>
<span>hoc erat, alma parens, quod me per tela, per ignis</span><span></span>
<span><span></span><span></span>eripis, ut mediis hostem in penetralibus utque</span><span></span>
<span>Ascanium patremque meum iuxtaque Creusam</span><span></span>
<span>alterum in alterius mactatos sanguine cernam?</span><span></span>
<span>arma, viri, ferte arma; vocat lux ultima victos.</span><span></span>
<span>reddite me Danais; sinite instaurata revisam</span><span></span>
<span><span></span><span></span>proelia. numquam omnes hodie moriemur inulti.’</span><span></span>
<span>“Hinc ferro accingor rursus clipeoque sinistram</span><span></span>
<span>insertabam aptans meque extra tecta ferebam.</span><span></span>
<span>
 ecce autem complexa pedes in limine coniunx</span><span></span>
<span>haerebat parvumque patri tendebat Iulum:</span><span></span>
</p>
</section><section><ul><li><sup>663</sup>natum <span>PV</span>: gnatum <span>Ma</span>
</li><li><sup>667</sup>mactatos <span>aV</span>
<sup>2</sup>: -o <span>MPV</span>
</li></ul></section></section><span>360</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>‘si periturus abis, et nos rape in omnia tecum;</span><span></span>
<span>sin aliquam expertus sumptis spem ponis in armis,</span><span></span>
<span>hanc primum tutare domum. cui parvus Iulus,</span><span></span>
<span>cui pater et coniunx quondam tua dicta relinquor?’</span><span></span>
<span>“Talia vociferans gemitu tectum omne replebat,</span><span></span>
<span><span></span><span></span>cum subitum dictuque oritur mirabile monstrum.</span><span></span>
<span>namque manus inter maestorumque ora parentum</span><span></span>
<span>ecce levis summo de vertice visus Iuli</span><span></span>
<span>fundere lumen apex, tactuque innoxia mollis</span><span></span>
<span>lambere flamma comas et circum tempora pasci.</span><span></span>
<span><span></span><span></span>nos pavidi trepidare metu crinemque flagrantem</span><span></span>
<span>excutere et sanctos restinguere fontibus ignis.</span><span></span>
<span>at pater Anchises oculos ad sidera laetus</span><span></span>
<span>extulit et caelo palmas cum voce tetendit:</span><span></span>
<span>‘Iuppiter omnipotens, precibus si flecteris ullis,</span><span></span>
<span><span></span><span></span>aspice nos, hoc tantum, et, si pietate meremur,</span><span></span>
<span>da deinde auxilium, pater, atque haec omina firma.’</span><span></span>
<span>“Vix ea fatus erat senior, subitoque fragore</span><span></span>
<span>intonuit laevum, et de caelo lapsa per umbras</span><span></span>
<span>stella facem ducens multa cum luce cucurrit.</span><span></span>
<span><span></span><span></span>illam, summa super labentem culmina tecti,</span><span></span>
<span>cernimus Idaea claram se condere silva</span><span></span>
<span>signantemque vias; tum longo limite sulcus</span><span></span>
<span>dat lucem, et late circum loca sulpure fumant.</span><span></span>
<span>hic vero victus genitor se tollit ad auras</span><span></span>
<span>
 adfaturque deos et sanctum sidus adorat.</span><span></span>
<span><span></span><span></span>‘iam iam nulla mora est; sequor et, qua ducitis, adsum.</span><span></span>
<span>di patrii, servate domum, servate nepotem.</span><span></span>
<span>vestrum hoc augurium, vestroque in numine Troia est.</span><span></span>
<span>cedo equidem nec, nate, tibi comes ire recuso.’</span><span></span>
</p>
</section><section><ul><li><sup>680</sup>subitum <span>F</span>
<sup>2</sup>: -u <span>Fa</span>: -o <span>MPV</span>
</li><li><sup>683</sup>mollis <span>MPa</span>: -i <span>V</span>
</li><li><sup>691</sup>auxilium <span>FMPaV</span>: augurium <span>Probus E.</span> 6.31, <span>Servius</span> (3.89)</li></ul></section></section><span>362</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>dixerat ille, et iam per moenia clarior ignis</span><span></span>
<span>auditur, propiusque aestus incendia volvunt.</span><span></span>
<span>‘ergo age, care pater, cervici imponere nostrae;</span><span></span>
<span>ipse subibo umeris, nec me labor iste gravabit.</span><span></span>
<span>quo res cumque cadent, unum et commune periclum,</span><span></span>
<span><span></span><span></span>una salus ambobus erit. mihi parvus Iulus</span><span></span>
<span>sit comes, et longe servet vestigia coniunx.</span><span></span>
<span>vos, famuli, quae dicam, animis advertite vestris.</span><span></span>
<span>est urbe egressis tumulus templumque vetustum</span><span></span>
<span>desertae Cereris, iuxtaque antiqua cupressus</span><span></span>
<span><span></span><span></span>religione patrum multos servata per annos;</span><span></span>
<span>hanc ex diverso sedem veniemus in unam.</span><span></span>
<span>tu, genitor, cape sacra manu patriosque Penates;</span><span></span>
<span>me, bello e tanto digressum et caede recenti,</span><span></span>
<span>attrectare nefas, donec me flumine vivo</span><span></span>
<span><span></span><span></span>abluero . . .’</span><span></span>
<span>haec fatus latos umeros subiectaque colla</span><span></span>
<span>veste super fulvique insternor pelle leonis,</span><span></span>
<span>succedoque oneri; dextrae se parvus Iulus</span><span></span>
<span>implicuit sequiturque patrem non passibus aequis;</span><span></span>
<span><span></span><span></span>pone subit coniunx. ferimur per opaca locorum,</span><span></span>
<span>et me, quem dudum non ulla iniecta movebant</span><span></span>
<span>
 tela neque adverso glomerati examine Grai,</span><span></span>
<span>nunc omnes terrent aurae, sonus excitat omnis</span><span></span>
<span>suspensum et pariter comitique onerique timentem.</span><span></span>
<span><span></span><span></span> “Iamque propinquabam portis omnemque videbar</span><span></span>
<span>evasisse viam, subito cum creber ad auris</span><span></span>
<span>visus adesse pedum sonitus, genitorque per umbram</span><span></span>
<span>prospiciens, ‘nate,’ exclamat, ‘fuge, nate; propinquant;</span><span></span>
<span>ardentis clipeos atque aera micantia cerno.’</span><span></span>
<span><span></span><span></span>hic mihi nescio quod trepido male numen amicum</span><span></span>
<span>confusam eripuit mentem. namque avia cursu</span><span></span>
</p>
</section></section><span>364</span></div><div><section><header><hgroup><h1>Aeneid</h1></hgroup></header><section>
<p>
<span>dum sequor et nota excedo regione viarum,</span><span></span>
<span>heu! misero coniunx fato mi erepta Creusa.</span><span></span>
<span>substitit? erravitne via seu lassa resedit?</span><span></span>
<span><span></span><span></span>incertum; nec post oculis est reddita nostris,</span><span></span>
<span>nec prius amissam respexi animumve reflexi,</span><span></span>
<span>quam tumulum antiquae Cereris sedemque sacratam</span><span></span>
<span>venimus. hic demum collectis omnibus una</span><span></span>
<span>defuit, et comites natumque virumque fefellit.</span><span></span>
<span><span></span><span></span>quem non incusavi amens hominumque deorumque,</span><span></span>
<span>aut quid in eversa vidi crudelius urbe?</span><span></span>
<span>Ascanium Anchisenque patrem Teucrosque Penates</span><span></span>
<span>commendo sociis et curva valle recondo;</span><span></span>
<span>ipse urbem repeto et cingor fulgentibus armis.</span><span></span>
<span><span></span><span></span>stat casus renovare omnis omnemque reverti</span><span></span>
<span>per Troiam et rursus caput obiectare periclis.</span><span></span>
<span>“Principio muros obscuraque limina portae,</span><span></span>
<span>qua gressum extuleram, repeto et vestigia retro</span><span></span>
<span>observata sequor per noctem et lumine lustro.</span><span></span>
<span><span></span><span></span>horror ubique animo, simul ipsa silentia terrent.</span><span></span>
<span>inde domum, si forte pedem, si forte tulisset,</span><span></span>
<span>me refero. inruerant Danai et tectum omne tenebant.</span><span></span>
<span>ilicet ignis edax summa ad fastigia vento</span><span></span>
<span>volvitur; exsuperant flammae, furit aestus ad auras.</span><span></span>
<span><span></span><span></span>procedo et Priami sedes arcemque reviso.</span><span></span>
<span>et iam porticibus vacuis Iunonis asylo</span><span></span>
<span>custodes lecti Phoenix et dirus Ulixes</span><span></span>
<span>praedam adservabant. huc undique Troïa gaza</span><span></span>
<span>incensis erepta adytis, mensaeque deorum</span><span></span>
<span><span></span><span></span>crateresque auro solidi captivaque vestis</span><span></span>
</p>
</section><section><ul><li><sup>738</sup>fato mi <span>Ribbeck</span>: fatone <span>codd.</span>
</li><li><sup>739</sup>lassa <span>P</span>
<sup>2</sup>
<span>a</span>: lapsa <span>M</span>: rapta <span>P</span>
</li><li><sup>741</sup>animumve <span>Pa</span>: -que <span>M</span>
</li><li><sup>758</sup>vento <span>Pa</span>: tecti <span>M</span> (302)</li></ul></section></section><span>366</span></div><div><section><header><hgroup><h1>Aeneid</h1></hgroup></header><section>
<p>
<span>congeritur. pueri et pavidae longo ordine matres</span><span></span>
<span>stant circum . . .</span><span></span>
<span>ausus quin etiam voces iactare per umbram</span><span></span>
<span>implevi clamore vias, maestusque Creusam</span><span></span>
<span><span></span><span></span>nequiquam ingeminans iterumque iterumque vocavi.</span><span></span>
<span>quaerenti et tectis urbis sine fine furenti</span><span></span>
<span>infelix simulacrum atque ipsius umbra Creusae</span><span></span>
<span>visa mihi ante oculos et nota maior imago.</span><span></span>
<span>obstipui, steteruntque comae et vox faucibus haesit.</span><span></span>
<span><span></span><span></span>tum sic adfari et curas his demere dictis:</span><span></span>
<span>‘quid tantum insano iuvat indulgere dolori,</span><span></span>
<span>o dulcis coniunx? non haec sine numine divum</span><span></span>
<span>eveniunt; nec te comitem hinc portare Creusam</span><span></span>
<span>fas aut ille sinit superi regnator Olympi.</span><span></span>
<span><span></span><span></span>longa tibi exsilia, et vastum maris aequor arandum;</span><span></span>
<span>et terram Hesperiam venies, ubi Lydius arva</span><span></span>
<span>inter opima virum leni fluit agmine Thybris.</span><span></span>
<span>illic res laetae regnumque et regia coniunx</span><span></span>
<span>parta tibi. lacrimas dilectae pelle Creusae.</span><span></span>
<span><span></span><span></span>non ego Myrmidonum sedes Dolopumve superbas</span><span></span>
<span>aspiciam aut Grais servitum matribus ibo,</span><span></span>
<span>Dardanis et divae Veneris nurus . . .</span><span></span>
<span>sed me magna deum genetrix his detinet oris.</span><span></span>
<span>iamque vale et nati serva communis amorem.’</span><span></span>
<span><span></span><span></span>haec ubi dicta dedit, lacrimantem et multa volentem</span><span></span>
<span>dicere deseruit, tenuisque recessit in auras.</span><span></span>
<span>ter conatus ibi collo dare bracchia circum;</span><span></span>
<span>ter frustra comprensa manus effugit imago,</span><span></span>
</p>
</section><section><ul><li><sup>771</sup>furenti <span>Ma</span>: ruenti <span>P</span>
</li><li><sup>778</sup>portare <span>M</span>: asp. <span>Pa</span> (te hinc c. asportare <span>Servius</span>)</li><li><sup>783</sup>laetae <span>Pa</span>: Italae <span>M</span> (8.626)</li></ul></section></section><span>368</span></div><div><section><header><hgroup><h1>Aeneid</h1></hgroup></header><section>
<p>
<span>par levibus ventis volucrique simillima somno.</span><span></span>
<span><span></span><span></span>sic demum socios consumpta nocte reviso.</span><span></span>
<span>“Atque hic ingentem comitum adfluxisse novorum</span><span></span>
<span>invenio admirans numerum, matresque virosque,</span><span></span>
<span>collectam exsilio pubem, miserabile vulgus.</span><span></span>
<span>undique convenere, animis opibusque parati,</span><span></span>
<span><span></span><span></span>in quascumque velim pelago deducere terras.</span><span></span>
<span>iamque iugis summae surgebat Lucifer Idae</span><span></span>
<span>ducebatque diem, Danaique obsessa tenebant</span><span></span>
<span>limina portarum, nec spes opis ulla dabatur.</span><span></span>
<span>cessi et sublato montis genitore petivi.</span><span></span>
</p>
</section><section><ul><li><sup>804</sup>montis <span>Ma</span>: -em <span>P, Servius</span>
</li></ul></section></section><span>370</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber III</span></h2>
<p>
<span>
 “Postquam res Asiae Priamique evertere gentem</span><span></span>
<span>immeritam visum superis, ceciditque superbum</span><span></span>
<span>Ilium et omnis humo fumat Neptunia Troia,</span><span></span>
<span>diversa exsilia et desertas quaerere terras</span><span></span>
<span><span></span><span></span>auguriis agimur divum, classemque sub ipsa</span><span></span>
<span>Antandro et Phrygiae molimur montibus Idae,</span><span></span>
<span>incerti, quo fata ferant, ubi sistere detur,</span><span></span>
<span>contrahimusque viros. vix prima inceperat aestas,</span><span></span>
<span>et pater Anchises dare fatis vela iubebat:</span><span></span>
<span><span></span><span></span>litora cum patriae lacrimans portusque relinquo</span><span></span>
<span>et campos, ubi Troia fuit. feror exsul in altum</span><span></span>
<span>cum sociis natoque, Penatibus et magnis dis.</span><span></span>
<span>“Terra procul vastis colitur Mavortia campis</span><span></span>
<span>(Thraces arant), acri quondam regnata Lycurgo</span><span></span>
<span><span></span><span></span>hospitium antiquum Troiae sociique Penates,</span><span></span>
<span>dum Fortuna fuit. feror huc et litore curvo</span><span></span>
<span>moenia prima loco, fatis ingressus iniquis,</span><span></span>
<span>Aeneadasque meo nomen de nomine fingo.</span><span></span>
<span>“Sacra Dionaeae matri divisque ferebam</span><span></span>
<span><span></span><span></span>auspicibus coeptorum operum, superoque nitentem</span><span></span>
<span>caelicolum regi mactabam in litore taurum.</span><span></span>
<span>forte fuit iuxta tumulus, quo cornea summo</span><span></span>
</p>
</section></section><span>372</span></div><div><section><header><hgroup><h1>Aeneid</h1></hgroup></header><section>
<p>
<span>virgulta et densis hastilibus horrida myrtus.</span><span></span>
<span>accessi, viridemque ab humo convellere silvam</span><span></span>
<span><span></span><span></span>conatus, ramis tegerem ut frondentibus aras,</span><span></span>
<span>horrendum et dictu video mirabile monstrum.</span><span></span>
<span>nam quae prima solo ruptis radicibus arbos</span><span></span>
<span>vellitur, huic atro liquuntur sanguine guttae</span><span></span>
<span>et terram tabo maculant. mihi frigidus horror</span><span></span>
<span><span></span><span></span>membra quatit, gelidusque coit formidine sanguis.</span><span></span>
<span>rursus et alterius lentum convellere vimen</span><span></span>
<span>insequor et causas penitus temptare latentis;</span><span></span>
<span>ater et alterius sequitur de cortice sanguis.</span><span></span>
<span>multa movens animo Nymphas venerabar agrestis</span><span></span>
<span><span></span><span></span>Gradivumque patrem, Geticis qui praesidet arvis,</span><span></span>
<span>rite secundarent visus omenque levarent.</span><span></span>
<span>tertia sed postquam maiore hastilia nisu</span><span></span>
<span>adgredior genibusque adversae obluctor harenae</span><span></span>
<span>(eloquar, an sileam?), gemitus lacrimabilis imo</span><span></span>
<span><span></span><span></span>auditur tumulo, et vox reddita fertur ad auris:</span><span></span>
<span>‘quid miserum, Aenea, laceras? iam parce sepulto,</span><span></span>
<span>parce pias scelerare manus. non me tibi Troia</span><span></span>
<span>externum tulit, aut cruor hic de stipite manat.</span><span></span>
<span>heu! fuge crudelis terras, fuge litus avarum.</span><span></span>
<span><span></span><span></span>nam Polydorus ego. hic confixum ferrea texit</span><span></span>
<span>telorum seges et iaculis increvit acutis.’</span><span></span>
<span>tum vero ancipiti mentem formidine pressus</span><span></span>
<span>obstipui steteruntque comae et vox faucibus haesit.</span><span></span>
<span>“Hunc Polydorum auri quondam cum pondere magno</span><span></span>
<span><span></span><span></span>infelix Priamus furtim mandarat alendum</span><span></span>
<span>Threicio regi, cum iam diffideret armis</span><span></span>
<span>Dardaniae cingique urbem obsidione videret.</span><span></span>
<span>ille, ut opes fractae Teucrum et Fortuna recessit,</span><span></span>
<span>res Agamemnonias victriciaque arma secutus</span><span></span>
</p>
</section></section><span>374</span></div><div><section><header><hgroup><h1>Aeneid</h1></hgroup></header><section>
<p>
<span>
 fas omne abrumpit; Polydorum obtruncat et auro</span><span></span>
<span><span></span><span></span>vi potitur. quid non mortalia pectora cogis,</span><span></span>
<span>auri sacra fames? postquam pavor ossa reliquit,</span><span></span>
<span>delectos populi ad proceres primumque parentem</span><span></span>
<span>monstra deum refero et, quae sit sententia, posco.</span><span></span>
<span><span></span><span></span>omnibus idem animus, scelerata excedere terra,</span><span></span>
<span>linqui pollutum hospitium et dare classibus Austros.</span><span></span>
<span>ergo instauramus Polydoro funus, et ingens</span><span></span>
<span>aggeritur tumulo tellus; stant Manibus arae,</span><span></span>
<span>caeruleis maestae vittis atraque cupresso,</span><span></span>
<span><span></span><span></span>et circum Iliades crinem de more solutae;</span><span></span>
<span>inferimus tepido spumantia cymbia lacte</span><span></span>
<span>sanguinis et sacri pateras, animamque sepulcro</span><span></span>
<span>condimus et magna supremum voce ciemus.</span><span></span>
<span>“Inde ubi prima fides pelago, placataque venti</span><span></span>
<span><span></span><span></span>dant maria et lenis crepitans vocat Auster in altum,</span><span></span>
<span>deducunt socii navis et litora complent.</span><span></span>
<span>provehimur portu, terraeque urbesque recedunt.</span><span></span>
<span>sacra mari colitur medio gratissima tellus</span><span></span>
<span>Nereidum matri et Neptuno Aegaeo,</span><span></span>
<span><span></span><span></span>quam pius Arquitenens oras et litora circum</span><span></span>
<span>errantem Mycono e celsa Gyaroque revinxit,</span><span></span>
<span>immotamque coli dedit et contemnere ventos.</span><span></span>
<span>huc feror; haec fessos tuto placidissima portu</span><span></span>
<span>
 accipit. egressi veneramur Apollinis urbem.</span><span></span>
<span><span></span><span></span>rex Anius, rex idem hominum Phoebique sacerdos,</span><span></span>
<span>vittis et sacra redimitus tempora lauro</span><span></span>
<span>occurrit, veterem Anchisen agnovit amicum;</span><span></span>
<span>iungimus hospitio dextras et tecta subimus.</span><span></span>
<span>“Templa dei saxo venerabar structa vetusto:</span><span></span>
</p>
</section><section><ul><li><sup>82</sup>a(d)gnovit <span>FPa</span>: -noscit <span>M</span>
</li></ul></section></section><span>376</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>‘da propriam, Thymbraee, domum, da moenia fessis</span><span></span>
<span>et genus et mansuram urbem; serva altera Troiae</span><span></span>
<span>Pergama, reliquias Danaum atque immitis Achilli.</span><span></span>
<span>quem sequimur? quove ire iubes? ubi ponere sedes?</span><span></span>
<span>da, pater, augurium atque animis inlabere nostris.’</span><span></span>
<span><span></span><span></span> “Vix ea fatus eram: tremere omnia visa repente,</span><span></span>
<span>liminaque laurusque dei, totusque moveri</span><span></span>
<span>mons circum et mugire adytis cortina reclusis.</span><span></span>
<span>summissi petimus terram, et vox fertur ad auris:</span><span></span>
<span>‘Dardanidae duri, quae vos a stirpe parentum</span><span></span>
<span><span></span><span></span>prima tulit tellus, eadem vos ubere laeto</span><span></span>
<span>accipiet reduces. antiquam exquirite matrem.</span><span></span>
<span>hic domus Aeneae cunctis dominabitur oris,</span><span></span>
<span>et nati natorum et qui nascentur ab illis.’</span><span></span>
<span>haec Phoebus; mixtoque ingens exorta tumultu</span><span></span>
<span><span></span><span></span>laetitia et cuncti, quae sint ea moenia, quaerunt,</span><span></span>
<span>quo Phoebus vocet errantis iubeatque reverti.</span><span></span>
<span>tum genitor, veterum volvens monumenta virorum,</span><span></span>
<span>‘audite, o proceres,’ ait, ‘et spes discite vestra.</span><span></span>
<span>Creta Iovis magni medio iacet insula ponto,</span><span></span>
<span><span></span><span></span>mons Idaeus ubi et gentis cunabula nostrae.</span><span></span>
<span>centum urbes habitant magnas, uberrima regna;</span><span></span>
<span>maximus unde pater, si rite audita recordor,</span><span></span>
<span>Teucrus Rhoeteas primum est advectus ad oras</span><span></span>
<span>optavitque locum regno. nondum Ilium et arces</span><span></span>
<span><span></span><span></span>Pergameae steterant; habitabant vallibus imis.</span><span></span>
<span>hinc Mater cultrix Cybeli Corybantiaque aera</span><span></span>
<span>Idaeumque nemus, hinc fida silentia sacris,</span><span></span>
<span>et iuncti currum dominae subiere leones.</span><span></span>
</p>
</section><section><ul><li><sup>93</sup>et vox <span>Ma</span>: vox <span>FP</span>
</li><li><sup>108</sup>ad <span>M</span>: in <span>FPa</span>
</li><li><sup>111</sup>Cybeli <span>Fa, Servius</span>: -e <span>MP, known to Servius</span>: -ae <span>Heinsius</span>
</li></ul></section></section><span>378</span></div><div><section><header><hgroup><h1>Aeneid</h1></hgroup></header><section>
<p>
<span>ergo agite et, divum ducunt qua iussa, sequamur;</span><span></span>
<span><span></span><span></span>placemus ventos et Cnosia regna petamus.</span><span></span>
<span>nec longo distant cursu; modo Iuppiter adsit,</span><span></span>
<span>tertia lux classem Cretaeis sistet in oris.’</span><span></span>
<span>sic fatus meritos aris mactavit honores,</span><span></span>
<span>taurum Neptuno, taurum tibi, pulcher Apollo,</span><span></span>
<span><span></span><span></span>nigram Hiemi pecudem, Zephyris felicibus albam.</span><span></span>
<span>“Fama volat pulsum regnis cessisse paternis</span><span></span>
<span>Idomenea ducem, desertaque litora Cretae,</span><span></span>
<span>hoste vacare domum sedesque astare relictas.</span><span></span>
<span>linquimus Ortygiae portus pelagoque volamus,</span><span></span>
<span><span></span><span></span>bacchatamque iugis Naxon viridemque Donysam,</span><span></span>
<span>Olearon niveamque Paron sparsasque per aequor</span><span></span>
<span>Cycladas, et crebris legimus freta consita terris.</span><span></span>
<span>nauticus exoritur vario certamine clamor;</span><span></span>
<span>hortantur socii, ‘Cretam proavosque petamus.’</span><span></span>
<span><span></span><span></span>prosequitur surgens a puppi ventus euntis</span><span></span>
<span>et tandem antiquis Curetum adlabimur oris.</span><span></span>
<span>ergo avidus muros optatae molior urbis</span><span></span>
<span>Pergameamque voco, et laetam cognomine gentem</span><span></span>
<span>hortor amare focos arcemque attollere tectis.</span><span></span>
<span><span></span><span></span>iamque fere sicco subductae litore puppes;</span><span></span>
<span>conubiis arvisque novis operata iuventus;</span><span></span>
<span>iura domosque dabam: subito cum tabida membris,</span><span></span>
<span>corrupto caeli tractu, miserandaque venit</span><span></span>
<span>arboribusque satisque lues et letifer annus.</span><span></span>
<span><span></span><span></span>linquebant dulcis animas aut aegra trahebant</span><span></span>
<span>corpora; tum sterilis exurere Sirius agros;</span><span></span>
<span>arebant herbae et victum seges aegra negabat.</span><span></span>
<span>rursus ad oraclum Ortygiae Phoebumque remenso</span><span></span>
</p>
</section><section><ul><li><sup>123</sup>domum <span>FP</span>: -os <span>Ma</span>
</li><li><sup>127</sup>consita χ: -cita <span>FMPa</span>
</li></ul></section></section><span>380</span></div><div><section><header><hgroup><h1>Aeneid</h1></hgroup></header><section>
<p>
<span>hortatur pater ire mari veniamque precari,</span><span></span>
<span><span></span><span></span>quam fessis finem rebus ferat, unde laborum</span><span></span>
<span>temptare auxilium iubeat, quo vertere cursus.</span><span></span>
<span>“Nox erat et terris animalia somnus habebat;</span><span></span>
<span>effigies sacrae divum Phrygiique Penates,</span><span></span>
<span>quos mecum a Troia mediisque ex ignibus urbis</span><span></span>
<span><span></span><span></span>extuleram, visi ante oculos astare iacentis</span><span></span>
<span>in somnis, multo manifesti lumine, qua se</span><span></span>
<span>plena per insertas fundebat luna fenestras;</span><span></span>
<span>tum sic adfari et curas his demere dictis:</span><span></span>
<span>‘quod tibi delato Ortygiam dicturus Apollo est,</span><span></span>
<span><span></span><span></span>hic canit et tua nos en ultro ad limina mittit.</span><span></span>
<span>nos te Dardania incensa tuaque arma secuti,</span><span></span>
<span>nos tumidum sub te permensi classibus aequor,</span><span></span>
<span>idem venturos tollemus in astra nepotes</span><span></span>
<span>imperiumque urbi dabimus. tu moenia magnis</span><span></span>
<span><span></span><span></span>magna para longumque fugae ne linque laborem.</span><span></span>
<span>mutandae sedes. non haec tibi litora suasit</span><span></span>
<span>Delius aut Cretae iussit considere Apollo.</span><span></span>
<span>est locus, Hesperiam Grai cognomine dicunt,</span><span></span>
<span>terra antiqua, potens armis atque ubere glaebae;</span><span></span>
<span><span></span><span></span>Oenotri coluere viri; nunc fama minores</span><span></span>
<span>Italiam dixisse ducis de nomine gentem.</span><span></span>
<span>hae nobis propriae sedes, hinc Dardanus ortus</span><span></span>
<span>Iasiusque pater, genus a quo principe nostrum.</span><span></span>
<span>surge age et haec laetus longaevo dicta parenti</span><span></span>
<span><span></span><span></span>haud dubitanda refer, Corythum terrasque requirat</span><span></span>
<span>Ausonias; Dictaea negat tibi Iuppiter arva.’</span><span></span>
<span>“Talibus attonitus visis et voce deorum</span><span></span>
<span>(nec sopor illud erat, sed coram agnoscere vultus</span><span></span>
</p>
</section></section><span>382</span></div><div><section><header><hgroup><h1>Aeneid</h1></hgroup></header><section>
<p>
<span>velatasque comas praesentiaque ora videbar;</span><span></span>
<span><span></span><span></span>tum gelidus toto manabat corpore sudor)</span><span></span>
<span>corripio e stratis corpus tendoque supinas</span><span></span>
<span>ad caelum cum voce manus et munera libo</span><span></span>
<span>intemerata focis. perfecto laetus honore</span><span></span>
<span>Anchisen facio certum remque ordine pando.</span><span></span>
<span><span></span><span></span>agnovit prolem ambiguam geminosque parentes,</span><span></span>
<span>seque novo veterum deceptum errore locorum.</span><span></span>
<span>tum memorat: ‘nate, Iliacis exercite fatis,</span><span></span>
<span>sola mihi talis casus Cassandra canebat.</span><span></span>
<span>nunc repeto haec generi portendere debita nostro,</span><span></span>
<span><span></span><span></span>et saepe Hesperiam, saepe Itala regna vocare.</span><span></span>
<span>sed quis ad Hesperiae venturos litora Teucros</span><span></span>
<span>crederet? aut quem tum vates Cassandra moveret?</span><span></span>
<span>cedamus Phoebo et moniti meliora sequamur.’</span><span></span>
<span>sic ait et cuncti dicto paremus ovantes.</span><span></span>
<span><span></span><span></span>hanc quoque deserimus sedem paucisque relictis</span><span></span>
<span>
 vela damus vastumque cava trabe currimus aequor.</span><span></span>
<span>“Postquam altum tenuere rates nec iam amplius ullae</span><span></span>
<span>apparent terrae, caelum undique et undique pontus,</span><span></span>
<span>tum mihi caeruleus supra caput adstitit imber,</span><span></span>
<span><span></span><span></span>noctem hiememque ferens, et inhorruit unda tenebris.</span><span></span>
<span>continuo venti volvunt mare magnaque surgunt</span><span></span>
<span>aequora; dispersi iactamur gurgite vasto.</span><span></span>
<span>involvere diem nimbi et nox umida caelum</span><span></span>
<span>abstulit; ingeminant abruptis nubibus ignes.</span><span></span>
<span><span></span><span></span>excutimur cursu et caecis erramus in undis.</span><span></span>
<span>ipse diem noctemque negat discernere caelo</span><span></span>
<span>nec meminisse viae media Palinurus in unda.</span><span></span>
<span>tris adeo incertos caeca caligine soles</span><span></span>
<span>erramus pelago, totidem sine sidere noctes.</span><span></span>
</p>
</section></section><span>384</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>quarto terra die primum se attollere tandem</span><span></span>
<span>visa, aperire procul montis ac volvere fumum.</span><span></span>
<span>vela cadunt, remis insurgimus; haud mora, nautae</span><span></span>
<span>adnixi torquent spumas et caerula verrunt.</span><span></span>
<span>
 “Servatum ex undis Strophadum me litora primum</span><span></span>
<span>
 excipiunt. Strophades Graio stant nomine dictae</span><span></span>
<span><span></span><span></span>insulae Ionio in magno, quas dira Celaeno</span><span></span>
<span>Harpyiaeque colunt aliae, Phineia postquam</span><span></span>
<span>clausa domus mensasque metu liquere priores.</span><span></span>
<span>tristius haud illis monstrum, nec saevior ulla</span><span></span>
<span><span></span><span></span>pestis et ira deum Stygiis sese extulit undis.</span><span></span>
<span>virginei volucrum vultus, foedissima ventris</span><span></span>
<span>
 proluvies, uncaeque manus, et pallida semper</span><span></span>
<span>ora fame . . .</span><span></span>
<span>huc ubi delati portus intravimus, ecce</span><span></span>
<span><span></span><span></span>laeta boum passim campis armenta videmus</span><span></span>
<span>caprigenumque pecus nullo custode per herbas.</span><span></span>
<span>inruimus ferro et divos ipsumque vocamus</span><span></span>
<span>in partem praedamque Iovem: tum litore curvo</span><span></span>
<span>exstruimusque toros dapibusque epulamur opimis.</span><span></span>
<span><span></span><span></span>at subitae horrifico lapsu de montibus adsunt</span><span></span>
<span>Harpyiae et magnis quatiunt clangoribus alas,</span><span></span>
<span>diripiuntque dapes contactuque omnia foedant</span><span></span>
<span>
 immundo; tum vox taetrum dira inter odorem.</span><span></span>
<span>rursum in secessu longo, sub rupe cavata</span><span></span>
<span><span></span><span></span>
<span>arboribus clausam circum atque horrentibus umbris,</span>
</span><span></span>
<span>instruimus mensas arisque reponimus ignem;</span><span></span>
<span>rursum ex diverso caeli caecisque latebris</span><span></span>
<span>turba sonans praedam pedibus circumvolat uncis,</span><span></span>
</p>
</section><section><ul><li><sup>210</sup>excipiunt (<span>F</span>)<span>GPa</span>: acc- <span>Ma</span>
</li></ul></section></section><span>386</span></div><div><section><header><hgroup><h1>Aeneid</h1></hgroup></header><section>
<p>
<span>polluit ore dapes. sociis tunc, arma capessant,</span><span></span>
<span><span></span><span></span>edico, et dira bellum cum gente gerendum.</span><span></span>
<span>haud secus ac iussi faciunt tectosque per herbam</span><span></span>
<span>disponunt enses et scuta latentia condunt.</span><span></span>
<span>ergo ubi delapsae sonitum per curva dedere</span><span></span>
<span>litora, dat signum specula Misenus ab alta</span><span></span>
<span><span></span><span></span>aere cavo. invadunt socii et nova proelia temptant,</span><span></span>
<span>obscenas pelagi ferro foedare volucris.</span><span></span>
<span>sed neque vim plumis ullam nec vulnera tergo</span><span></span>
<span>accipiunt, celerique fuga sub sidera lapsae</span><span></span>
<span>semesam praedam et vestigia foeda relinquunt.</span><span></span>
<span><span></span><span></span> “Una in praecelsa consedit rupe Celaeno,</span><span></span>
<span>infelix vates, rumpitque hanc pectore vocem:</span><span></span>
<span>‘bellum etiam pro caede boum stratisque iuvencis,</span><span></span>
<span>Laomedontiadae, bellumne inferre paratis</span><span></span>
<span>et patrio Harpyias insontis pellere regno?</span><span></span>
<span><span></span><span></span>accipite ergo animis atque haec mea figite dicta.</span><span></span>
<span>quae Phoebo pater omnipotens, mihi Phoebus Apollo</span><span></span>
<span>praedixit, vobis Furiarum ego maxima pando.</span><span></span>
<span>Italiam cursu petitis ventisque vocatis:</span><span></span>
<span>ibitis Italiam portusque intrare licebit;</span><span></span>
<span><span></span><span></span>sed non ante datam cingetis moenibus urbem,</span><span></span>
<span>quam vos dira fames nostraeque iniuria caedis</span><span></span>
<span>ambesas subigat malis absumere mensas.’</span><span></span>
<span>dixit et in silvam pinnis ablata refugit.</span><span></span>
<span>at sociis subita gelidus formidine sanguis</span><span></span>
<span><span></span><span></span>deriguit; cecidere animi, nec iam amplius armis,</span><span></span>
<span>sed votis precibusque iubent exposcere pacem,</span><span></span>
<span>sive deae seu sint dirae obscenaeque volucres.</span><span></span>
<span>et pater Anchises passis de litore palmis</span><span></span>
<span>numina magna vocat meritosque indicit honores:</span><span></span>
<span><span></span><span></span>‘di, prohibete minas, di, talem avertite casum</span><span></span>
</p>
</section></section><span>388</span></div><div><section><header><hgroup><h1>Aeneid</h1></hgroup></header><section>
<p>
<span>et placidi servate pios!’ tum litore funem</span><span></span>
<span>deripere excussosque iubet laxare rudentis.</span><span></span>
<span>tendunt vela Noti; fugimus spumantibus undis,</span><span></span>
<span>qua cursum ventusque gubernatorque vocabat.</span><span></span>
<span><span></span><span></span>iam medio apparet fluctu nemorosa Zacynthos</span><span></span>
<span>Dulichiumque Sameque et Neritos ardua saxis.</span><span></span>
<span>effugimus scopulos Ithacae, Laertia regna,</span><span></span>
<span>et terram altricem saevi exsecramur Ulixi;</span><span></span>
<span>mox et Leucatae nimbosa cacumina montis</span><span></span>
<span><span></span><span></span>et formidatus nautis aperitur Apollo.</span><span></span>
<span>hunc petimus fessi et parvae succedimus urbi;</span><span></span>
<span>ancora de prora iacitur, stant litore puppes.</span><span></span>
<span>“Ergo insperata tandem tellure potiti</span><span></span>
<span>lustramurque Iovi votisque incendimus aras</span><span></span>
<span><span></span><span></span>Actiaque Iliacis celebramus litora ludis.</span><span></span>
<span>exercent patrias oleo labente palaestras</span><span></span>
<span>nudati socii; iuvat evasisse tot urbes</span><span></span>
<span>Argolicas mediosque fugam tenuisse per hostis.</span><span></span>
<span>interea magnum sol circumvolvitur annum</span><span></span>
<span><span></span><span></span>et glacialis hiems Aquilonibus asperat undas:</span><span></span>
<span>aere cavo clipeum, magni gestamen Abantis,</span><span></span>
<span>postibus adversis figo et rem carmine signo:</span><span></span>
<span>
<span>aeneas haec de danais victoribus arma.</span>
</span><span></span>
<span>linquere tum portus iubeo et considere transtris;</span><span></span>
<span><span></span><span></span>certatim socii feriunt mare et aequora verrunt.</span><span></span>
<span>protinus aërias Phaeacum abscondimus arces,</span><span></span>
<span>litoraque Epiri legimus portuque subimus</span><span></span>
<span>Chaonio et celsam Buthroti accedimus urbem.</span><span></span>
<span>“Hic incredibilis rerum fama occupat auris,</span><span></span>
</p>
</section><section><ul><li><sup>292</sup>portuque <span>Pa</span>: -usque <span>M</span>
</li></ul></section></section><span>390</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>Priamiden Helenum Graias regnare per urbes,</span><span></span>
<span>coniugio Aeacidae Pyrrhi sceptrisque potitum,</span><span></span>
<span>et patrio Andromachen iterum cessisse marito.</span><span></span>
<span>obstipui, miroque incensum pectus amore</span><span></span>
<span>compellare virum et casus cognoscere tantos.</span><span></span>
<span>
 progredior portu, classis et litora linquens,</span><span></span>
<span><span></span><span></span>sollemnis cum forte dapes et tristia dona</span><span></span>
<span>ante urbem in luco falsi Simoentis ad undam</span><span></span>
<span>libabat cineri Andromache, Manisque vocabat</span><span></span>
<span>Hectoreum ad tumulum, viridi quem caespite inanem</span><span></span>
<span><span></span><span></span>et geminas, causam lacrimis, sacraverat aras.</span><span></span>
<span>ut me conspexit venientem et Troïa circum</span><span></span>
<span>arma amens vidit, magnis exterrita monstris</span><span></span>
<span>deriguit visu in medio, calor ossa reliquit,</span><span></span>
<span>labitur et longo vix tandem tempore fatur:</span><span></span>
<span><span></span><span></span>‘verane te facies, verus mihi nuntius adfers,</span><span></span>
<span>nate dea? vivisne? aut si lux alma recessit,</span><span></span>
<span>Hector ubi est?’ dixit lacrimasque effudit et omnem</span><span></span>
<span>implevit clamore locum. vix pauca furenti</span><span></span>
<span>subicio et raris turbatus vocibus hisco:</span><span></span>
<span><span></span><span></span>‘vivo equidem vitamque extrema per omnia duco;</span><span></span>
<span>ne dubita, nam vera vides . . .</span><span></span>
<span>heu! quis te casus deiectam coniuge tanto</span><span></span>
<span>excipit? aut quae digna satis fortuna revisit,</span><span></span>
<span>Hectoris Andromache? Pyrrhin conubia servas?’</span><span></span>
<span><span></span><span></span>deiecit vultum et demissa voce locuta est:</span><span></span>
<span>“‘O felix una ante alias Priameia virgo,</span><span></span>
<span>hostilem ad tumulum Troiae sub moenibus altis</span><span></span>
<span>iussa mori, quae sortitus non pertulit ullos</span><span></span>
<span>nec victoris eri tetigit captiva cubile!</span><span></span>
</p>
</section><section><ul><li><sup>312</sup>effudit <span>FMa</span>: -fundit <span>P</span>
</li></ul></section></section><span>392</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>nos patria incensa diversa per aequora vectae</span><span></span>
<span>stirpis Achilleae fastus iuvenemque superbum,</span><span></span>
<span>servitio enixae, tulimus; qui deinde, secutus</span><span></span>
<span>Ledaeam Hermionen Lacedaemoniosque hymenaeos,</span><span></span>
<span>me famulo famulamque Heleno transmisit habendam.</span><span></span>
<span><span></span><span></span>ast illum ereptae magno flammatus amore</span><span></span>
<span>coniugis et scelerum Furiis agitatus Orestes</span><span></span>
<span>excipit incautum patriasque obtruncat ad aras.</span><span></span>
<span>morte Neoptolemi regnorum reddita cessit</span><span></span>
<span>pars Heleno, qui Chaonios cognomine campos</span><span></span>
<span><span></span><span></span>Chaoniamque omnem Troiano a Chaone dixit,</span><span></span>
<span>Pergamaque Iliacamque iugis hanc addidit arcem.</span><span></span>
<span>sed tibi qui cursum venti, quae fata dedere?</span><span></span>
<span>aut quisnam ignarum nostris deus appulit oris?</span><span></span>
<span>quid puer Ascanius? superatne et vescitur aura,</span><span></span>
<span><span></span><span></span>quem tibi iam Troia . . .?</span><span></span>
<span>ecqua tamen puero est amissae cura parentis?</span><span></span>
<span>
 ecquid in antiquam virtutem animosque virilis</span><span></span>
<span>et pater Aeneas et avunculus excitat Hector?’</span><span></span>
<span>talia fundebat lacrimans longosque ciebat</span><span></span>
<span><span></span><span></span>incassum fletus, cum sese a moenibus heros</span><span></span>
<span>Priamides multis Helenus comitantibus adfert,</span><span></span>
<span>agnoscitque suos laetusque ad limina ducit</span><span></span>
<span>et multum lacrimas verba inter singula fundit.</span><span></span>
<span>procedo et parvam Troiam simulataque magnis</span><span></span>
<span><span></span><span></span>Pergama et arentem Xanthi cognomine rivum</span><span></span>
<span>agnosco, Scaeaeque amplector limina portae.</span><span></span>
<span>nec non et Teucri socia simul urbe fruuntur.</span><span></span>
<span>illos porticibus rex accipiebat in amplis;</span><span></span>
<span>aulai medio libabant pocula Bacchi,</span><span></span>
</p>
</section><section><ul><li><sup>330</sup>flammatus <span>FPa</span>: in- <span>M</span>
</li></ul></section></section><span>394</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>impositis auro dapibus, paterasque tenebant.</span><span></span>
<span>“Iamque dies alterque dies processit, et aurae</span><span></span>
<span>vela vocant tumidoque inflatur carbasus Austro:</span><span></span>
<span>his vatem adgredior dictis ac talia quaeso:</span><span></span>
<span>‘Troiugena, interpres divum, qui numina Phoebi,</span><span></span>
<span><span></span><span></span>qui tripoda ac Clarii laurus, qui sidera sentis</span><span></span>
<span>et volucrum linguas et praepetis omina pinnae,</span><span></span>
<span>fare age (namque omnis cursum mihi prospera dixit</span><span></span>
<span>religio, et cuncti suaserunt numine divi</span><span></span>
<span>Italiam petere et terras temptare repostas;</span><span></span>
<span><span></span><span></span>sola novum dictuque nefas Harpyia Celaeno</span><span></span>
<span>prodigium canit et tristis denuntiat iras</span><span></span>
<span>obscenamque famem), quae prima pericula vito?</span><span></span>
<span>quidve sequens tantos possim superare labores?’</span><span></span>
<span>hic Helenus, caesis primum de more iuvencis,</span><span></span>
<span><span></span><span></span>exorat pacem divum vittasque resolvit</span><span></span>
<span>sacrati capitis meque ad tua limina, Phoebe,</span><span></span>
<span>ipse manu multo suspensum numine ducit,</span><span></span>
<span>atque haec deinde canit divino ex ore sacerdos:</span><span></span>
<span>“‘Nate dea, nam te maioribus ire per altum</span><span></span>
<span><span></span><span></span>auspiciis manifesta fides (sic fata deum rex</span><span></span>
<span>sortitur volvitque vices, is vertitur ordo),</span><span></span>
<span>pauca tibi e multis, quo tutior hospita lustres</span><span></span>
<span>aequora et Ausonio possis considere portu,</span><span></span>
<span>expediam dictis; prohibent nam cetera Parcae</span><span></span>
<span><span></span><span></span>scire Helenum farique vetat Saturnia Iuno.</span><span></span>
<span>principio Italiam, quam tu iam rere propinquam</span><span></span>
<span>vicinosque, ignare, paras invadere portus,</span><span></span>
</p>
</section><section><ul><li><sup>360</sup>tripoda ac <span>Mackail</span>: -as <span>MPa, Servius</span> | Clarii <span>Servius</span>: Clarii et χ: Clari <span>MPa</span>
</li><li><sup>362</sup>omnis <span>P</span>: -em <span>Ma</span>
</li></ul></section></section><span>396</span></div><div><section><header><hgroup><h1>Aeneid</h1></hgroup></header><section>
<p>
<span>longa procul longis via dividit invia terris.</span><span></span>
<span>ante et Trinacria lentandus remus in unda</span><span></span>
<span><span></span><span></span>et salis Ausonii lustrandum navibus aequor</span><span></span>
<span>infernique lacus Aeaeaeque insula Circae,</span><span></span>
<span>quam tuta possis urbem componere terra.</span><span></span>
<span>signa tibi dicam, tu condita mente teneto.</span><span></span>
<span>cum tibi sollicito secreti ad fluminis undam</span><span></span>
<span><span></span><span></span>litoreis ingens inventa sub ilicibus sus</span><span></span>
<span>triginta capitum fetus enixa iacebit,</span><span></span>
<span>alba solo recubans, albi circum ubera nati,</span><span></span>
<span>is locus urbis erit, requies ea certa laborum.</span><span></span>
<span>nec tu mensarum morsus horresce futuros;</span><span></span>
<span><span></span><span></span>fata viam invenient aderitque vocatus Apollo.</span><span></span>
<span>has autem terras Italique hanc litoris oram,</span><span></span>
<span>proxima quae nostri perfunditur aequoris aestu,</span><span></span>
<span>effuge; cuncta malis habitantur moenia Grais.</span><span></span>
<span>hic et Narycii posuerunt moenia Locri</span><span></span>
<span><span></span><span></span>et Sallentinos obsedit milite campos</span><span></span>
<span>Lyctius Idomeneus; hic illa ducis Meliboei</span><span></span>
<span>parva Philoctetae subnixa Petelia muro.</span><span></span>
<span>quin ubi transmissae steterint trans aequora classes</span><span></span>
<span>et positis aris iam vota in litore solves,</span><span></span>
<span><span></span><span></span>purpureo velare comas adopertus amictu,</span><span></span>
<span>ne qua inter sanctos ignis in honore deorum</span><span></span>
<span>hostilis facies occurrat et omina turbet.</span><span></span>
<span>hunc socii morem sacrorum, hunc ipse teneto;</span><span></span>
<span>hac casti maneant in religione nepotes.</span><span></span>
<span><span></span><span></span> “‘Ast ubi digressum Siculae te admoverit orae</span><span></span>
<span>ventus et angusti rarescent claustra Pelori,</span><span></span>
<span>laeva tibi tellus et longo laeva petantur</span><span></span>
<span>aequora circuitu; dextrum fuge litus et undas.</span><span></span>
</p>
</section><section><ul><li><sup>407</sup>omnia <span>M</span>
<sup>1</sup>
</li></ul></section></section><span>398</span></div><div><section><header><hgroup><h1>Aeneid</h1></hgroup></header><section>
<p>
<span>haec loca vi quondam et vasta convulsa ruina</span><span></span>
<span><span></span><span></span>(tantum aevi longinqua valet mutare vetustas)</span><span></span>
<span>dissiluisse ferunt, cum protinus utraque tellus</span><span></span>
<span>una foret; venit medio vi pontus et undis</span><span></span>
<span>Hesperium Siculo latus abscidit, arvaque et urbes</span><span></span>
<span>litore diductas angusto interluit aestu.</span><span></span>
<span><span></span><span></span>dextrum Scylla latus, laevum implacata Charybdis</span><span></span>
<span>obsidet, atque imo barathri ter gurgite vastos</span><span></span>
<span>sorbet in abruptum fluctus rursusque sub auras</span><span></span>
<span>erigit alternos, et sidera verberat unda.</span><span></span>
<span>at Scyllam caecis cohibet spelunca latebris</span><span></span>
<span><span></span><span></span>ora exsertantem et navis in saxa trahentem.</span><span></span>
<span>prima hominis facies et pulchro pectore virgo</span><span></span>
<span>pube tenus, postrema immani corpore pistrix,</span><span></span>
<span>delphinum caudas utero commissa luporum.</span><span></span>
<span>praestat Trinacrii metas lustrare Pachyni</span><span></span>
<span><span></span><span></span>cessantem, longos et circumflectere cursus,</span><span></span>
<span>quam semel informem vasto vidisse sub antro</span><span></span>
<span>Scyllam et caeruleis canibus resonantia saxa.</span><span></span>
<span>praeterea, si qua est Heleno prudentia, vati</span><span></span>
<span>si qua fides, animum si veris implet Apollo,</span><span></span>
<span><span></span><span></span>unum illud tibi, nate dea, proque omnibus unum</span><span></span>
<span>praedicam et repetens iterumque iterumque monebo:</span><span></span>
<span>Iunonis magnae primum prece numen adora,</span><span></span>
<span>Iunoni cane vota libens dominamque potentem</span><span></span>
<span>supplicibus supera donis: sic denique victor</span><span></span>
<span><span></span><span></span>Trinacria finis Italos mittere relicta.</span><span></span>
<span>huc ubi delatus Cumaeam accesseris urbem</span><span></span>
<span>divinosque lacus et Averna sonantia silvis,</span><span></span>
<span>insanam vatem aspicies, quae rupe sub ima</span><span></span>
<span>fata canit foliisque notas et nomina mandat.</span><span></span>
</p>
</section><section><ul><li><sup>421</sup>vastos <span>Ma</span>: -o <span>P, Servius Auctus</span> (1.118)</li></ul></section></section><span>400</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>quaecumque in foliis descripsit carmina virgo,</span><span></span>
<span>digerit in numerum atque antro seclusa relinquit.</span><span></span>
<span>illa manent immota locis neque ab ordine cedunt;</span><span></span>
<span>verum eadem, verso tenuis cum cardine ventus</span><span></span>
<span>impulit et teneras turbavit ianua frondes,</span><span></span>
<span><span></span><span></span>numquam deinde cavo volitantia prendere saxo</span><span></span>
<span>nec revocare situs aut iungere carmina curat;</span><span></span>
<span>inconsulti abeunt sedemque odere Sibyllae.</span><span></span>
<span>hic tibi ne qua morae fuerint dispendia tanti,</span><span></span>
<span>quamvis increpitent socii et vi cursus in altum</span><span></span>
<span><span></span><span></span>vela vocet possisque sinus implere secundos,</span><span></span>
<span>quin adeas vatem precibusque oracula poscas</span><span></span>
<span>
 ipsa canat vocemque volens atque ora resolvat.</span><span></span>
<span>illa tibi Italiae populos venturaque bella</span><span></span>
<span>et quo quemque modo fugiasque ferasque laborem,</span><span></span>
<span><span></span><span></span>expediet, cursusque dabit venerata secundos.</span><span></span>
<span>haec sunt, quae nostra liceat te voce moneri.</span><span></span>
<span>vade age et ingentem factis fer ad aethera Troiam.’</span><span></span>
<span>“Quae postquam vates sic ore effatus amico est,</span><span></span>
<span>dona dehinc auro gravia ac secto elephanto</span><span></span>
<span><span></span><span></span>imperat ad navis ferri, stipatque carinis</span><span></span>
<span>ingens argentum Dodonaeosque lebetas,</span><span></span>
<span>loricam consertam hamis auroque trilicem,</span><span></span>
<span>et conum insignis galeae cristasque comantis,</span><span></span>
<span>arma Neoptolemi. sunt et sua dona parenti.</span><span></span>
<span><span></span><span></span>addit equos additque duces . . .</span><span></span>
<span>remigium supplet; socios simul instruit armis.</span><span></span>
<span>“Interea classem velis aptare iubebat</span><span></span>
<span>Anchises, fieret vento mora ne qua ferenti.</span><span></span>
<span>quem Phoebi interpres multo compellat honore:</span><span></span>
</p>
</section><section><ul><li><sup>464</sup>ac secto <span>Schaper</span>: sectoque <span>codd.</span>
</li></ul></section></section><span>402</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>‘coniugio, Anchise, Veneris dignate superbo,</span><span></span>
<span>cura deum, bis Pergameis erepte ruinis,</span><span></span>
<span>ecce tibi Ausoniae tellus; hanc arripe velis.</span><span></span>
<span>et tamen hanc pelago praeterlabare necesse est;</span><span></span>
<span>Ausoniae pars illa procul, quam pandit Apollo.</span><span></span>
<span><span></span><span></span>vade,’ ait, ‘o felix nati pietate. quid ultra</span><span></span>
<span>provehor et fando surgentis demoror Austros?’</span><span></span>
<span>nec minus Andromache, digressu maesta supremo,</span><span></span>
<span>fert picturatas auri subtemine vestes</span><span></span>
<span>et Phrygiam Ascanio chlamydem, nec cedit honore,</span><span></span>
<span><span></span><span></span>textilibusque onerat donis ac talia fatur:</span><span></span>
<span>‘accipe et haec, manuum tibi quae monumenta mearum</span><span></span>
<span>sint, puer, et longum Andromachae testentur amorem,</span><span></span>
<span>coniugis Hectoreae. cape dona extrema tuorum,</span><span></span>
<span>o mihi sola mei super Astyanactis imago.</span><span></span>
<span><span></span><span></span>sic oculos, sic ille manus, sic ora ferebat;</span><span></span>
<span>et nunc aequali tecum pubesceret aevo.’</span><span></span>
<span>hos ego digrediens lacrimis adfabar obortis:</span><span></span>
<span>‘vivite felices, quibus est fortuna peracta</span><span></span>
<span>iam sua; nos alia ex aliis in fata vocamur.</span><span></span>
<span><span></span><span></span>vobis parta quies; nullum maris aequor arandum,</span><span></span>
<span>arva neque Ausoniae semper cedentia retro</span><span></span>
<span>quaerenda. effigiem Xanthi Troiamque videtis,</span><span></span>
<span>quam vestrae fecere manus, melioribus, opto,</span><span></span>
<span>auspiciis, et quae fuerit minus obvia Grais.</span><span></span>
<span><span></span><span></span>si quando Thybrim vicinaque Thybridis arva</span><span></span>
<span>intraro gentique meae data moenia cernam,</span><span></span>
<span>cognatas urbes olim populosque propinquos,</span><span></span>
<span>Epiro Hesperiam, quibus idem Dardanus auctor</span><span></span>
<span>atque idem casus, unam faciemus utramque</span><span></span>
<span><span></span><span></span>Troiam animis; maneat nostros ea cura nepotes.’</span><span></span>
</p>
</section><section><ul><li><sup>475</sup>Anchise <span>Pa</span>: -a <span>M</span>
<sup>2</sup>, <span>Servius</span>: -ae <span>M</span>
</li><li><sup>480</sup>ait <span>GPa</span>: age <span>M</span> (462)</li><li><sup>483</sup>subtemine <span>Pa</span>: -tegmine <span>GM</span>
</li><li><sup>484</sup>honore <span>Pa</span>: -i <span>GM</span>: <span>Servius knows both</span>
</li><li><sup>503</sup>Hesperiam <span>GMPa</span>: -ia <span>Servius</span>
</li></ul></section></section><span>404</span></div><div><section><header><hgroup><h1>Aeneid</h1></hgroup></header><section>
<p>
<span>“Provehimur pelago vicina Ceraunia iuxta,</span><span></span>
<span>unde iter Italiam cursusque brevissimus undis.</span><span></span>
<span>sol ruit interea et montes umbrantur opaci.</span><span></span>
<span>sternimur optatae gremio telluris ad undam,</span><span></span>
<span><span></span><span></span>sortiti remos, passimque in litore sicco</span><span></span>
<span>corpora curamus; fessos sopor inrigat artus.</span><span></span>
<span>necdum orbem medium Nox Horis acta subibat:</span><span></span>
<span>haud segnis strato surgit Palinurus et omnis</span><span></span>
<span>explorat ventos atque auribus aëra captat;</span><span></span>
<span><span></span><span></span>sidera cuncta notat tacito labentia caelo,</span><span></span>
<span>Arcturum pluviasque Hyadas geminosque Triones,</span><span></span>
<span>armatumque auro circumspicit Oriona.</span><span></span>
<span>postquam cuncta videt caelo constare sereno,</span><span></span>
<span>dat clarum e puppi signum; nos castra movemus</span><span></span>
<span><span></span><span></span>temptamusque viam et velorum pandimus alas.</span><span></span>
<span>iamque rubescebat stellis Aurora fugatis,</span><span></span>
<span>cum procul obscuros colles humilemque videmus</span><span></span>
<span>Italiam. Italiam primus conclamat Achates,</span><span></span>
<span>Italiam laeto socii clamore salutant.</span><span></span>
<span><span></span><span></span>tum pater Anchises magnum cratera corona</span><span></span>
<span>induit implevitque mero divosque vocavit</span><span></span>
<span>stans celsa in puppi . . .</span><span></span>
<span>‘di maris et terrae tempestatumque potentes,</span><span></span>
<span>ferte viam vento facilem et spirate secundi!’</span><span></span>
<span><span></span><span></span>crebrescunt optatae aurae, portusque patescit</span><span></span>
<span>iam propior, templumque apparet in Arce Minervae.</span><span></span>
<span>
 vela legunt socii et proras ad litora torquent.</span><span></span>
<span>portus ab Euroo fluctu curvatus in arcum;</span><span></span>
<span>obiectae salsa spumant aspargine cautes,</span><span></span>
<span><span></span><span></span>ipse latet; gemino demittunt bracchia muro</span><span></span>
<span>turriti scopuli, refugitque ab litore templum.</span><span></span>
<span>quattuor hic, primum omen, equos in gramine vidi,</span><span></span>
</p>
</section></section><span>406</span></div><div><section><header><hgroup><h1>Aeneid</h1></hgroup></header><section>
<p>
<span>tondentis campum late, candore nivali.</span><span></span>
<span>et pater Anchises: ‘bellum, o terra hospita, portas;</span><span></span>
<span><span></span><span></span>bello armantur equi, bellum haec armenta minantur.</span><span></span>
<span>sed tamen idem olim curru succedere sueti</span><span></span>
<span>quadrupedes et frena iugo concordia ferre:</span><span></span>
<span>spes et pacis,’ ait. Tum numina sancta precamur</span><span></span>
<span>Palladis armisonae, quae prima accepit ovantis,</span><span></span>
<span><span></span><span></span>et capita ante aras Phrygio velamur amictu,</span><span></span>
<span>praeceptisque Heleni, dederat quae maxima, rite</span><span></span>
<span>Iunoni Argivae iussos adolemus honores.</span><span></span>
<span>“Haud mora, continuo perfectis ordine votis</span><span></span>
<span>cornua velatarum obvertimus antemnarum</span><span></span>
<span><span></span><span></span>Graiugenumque domos suspectaque linquimus arva.</span><span></span>
<span>hinc sinus Herculei, si vera est fama, Tarenti</span><span></span>
<span>cernitur; attollit se diva Lacinia contra</span><span></span>
<span>Caulonisque arces et navifragum Scylaceum.</span><span></span>
<span>tum procul e fluctu Trinacria cernitur Aetna,</span><span></span>
<span><span></span><span></span>et gemitum ingentem pelagi pulsataque saxa</span><span></span>
<span>audimus longe fractasque ad litora voces,</span><span></span>
<span>exsultantque vada atque aestu miscentur harenae.</span><span></span>
<span>et pater Anchises: ‘nimirum hic illa Charybdis;</span><span></span>
<span>hos Helenus scopulos, haec saxa horrenda canebat.</span><span></span>
<span><span></span><span></span>eripite, o socii, pariterque insurgite remis.’</span><span></span>
<span>
 haud minus ac iussi faciunt, primusque rudentem</span><span></span>
<span>contorsit laevas proram Palinurus ad undas;</span><span></span>
<span>laevam cuncta cohors remis ventisque petivit.</span><span></span>
<span>tollimur in caelum curvato gurgite et idem</span><span></span>
<span><span></span><span></span>subducta ad Manis imos desedimus unda;</span><span></span>
</p>
</section><section><ul><li><sup>556</sup>ad litora <span>MPa</span>: ab -e <span>M</span>
<sup>2</sup>
</li><li><sup>558</sup>hic <span>MP</span>: haec <span>γa</span>
</li><li><sup>563</sup>remis ventisque <span>Pa</span>: ventis remisque <span>M</span>
</li></ul></section></section><span>408</span></div><div><section><header><hgroup><h1>Aeneid</h1></hgroup></header><section>
<p>
<span>ter scopuli clamorem inter cava saxa dedere,</span><span></span>
<span>ter spumam elisam et rorantia vidimus astra.</span><span></span>
<span>interea fessos ventus cum sole reliquit,</span><span></span>
<span>ignarique viae Cyclopum adlabimur oris.</span><span></span>
<span><span></span><span></span> “Portus ab accessu ventorum immotus et ingens</span><span></span>
<span>ipse, sed horrificis iuxta tonat Aetna ruinis,</span><span></span>
<span>interdumque atram prorumpit ad aethera nubem,</span><span></span>
<span>turbine fumantem piceo et candente favilla,</span><span></span>
<span>attollitque globos flammarum et sidera lambit;</span><span></span>
<span><span></span><span></span>interdum scopulos avulsaque viscera montis</span><span></span>
<span>erigit eructans, liquefactaque saxa sub auras</span><span></span>
<span>cum gemitu glomerat, fundoque exaestuat imo.</span><span></span>
<span>fama est Enceladi semustum fulmine corpus</span><span></span>
<span>urgeri mole hac ingentemque insuper Aetnam</span><span></span>
<span><span></span><span></span>impositam ruptis flammam exspirare caminis,</span><span></span>
<span>et fessum quotiens mutet latus, intremere omnem</span><span></span>
<span>murmure Trinacriam et caelum subtexere fumo.</span><span></span>
<span>noctem illam tecti silvis immania monstra</span><span></span>
<span>perferimus nec, quae sonitum det causa, videmus.</span><span></span>
<span><span></span><span></span>nam neque erant astrorum ignes nec lucidus aethra</span><span></span>
<span>siderea polus, obscuro sed nubila caelo,</span><span></span>
<span>
 et lunam in nimbo nox intempesta tenebat.</span><span></span>
<span>“Postera iamque dies primo surgebat Eoo</span><span></span>
<span>umentemque Aurora polo dimoverat umbram,</span><span></span>
<span><span></span><span></span>cum subito e silvis, macie confecta suprema,</span><span></span>
<span>ignoti nova forma viri miserandaque cultu</span><span></span>
<span>procedit supplexque manus ad litora tendit.</span><span></span>
<span>respicimus. dira inluvies, immissaque barba,</span><span></span>
<span>consertum tegumen spinis; at cetera Graius,</span><span></span>
<span><span></span><span></span>et quondam patriis ad Troiam missus in armis.</span><span></span>
</p>
</section><section><ul><li><sup>581</sup>mutet <span>MPa</span>: -at <span>M</span>
<sup>2</sup>
<span>P</span>
<sup>2</sup>
</li></ul></section></section><span>410</span></div><div><section><header><hgroup><h1>Aeneid</h1></hgroup></header><section>
<p>
<span>isque ubi Dardanios habitus et Troïa vidit</span><span></span>
<span>arma procul, paulum aspectu conterritus haesit</span><span></span>
<span>continuitque gradum; mox sese ad litora praeceps</span><span></span>
<span>cum fletu precibusque tulit: ‘per sidera testor,</span><span></span>
<span><span></span><span></span>per superos atque hoc caeli spirabile lumen,</span><span></span>
<span>tollite me, Teucri; quascumque abducite terras;</span><span></span>
<span>hoc sat erit. scio me Danais e classibus unum,</span><span></span>
<span>et bello Iliacos fateor petiisse Penates.</span><span></span>
<span>pro quo, si sceleris tanta est iniuria nostri,</span><span></span>
<span><span></span><span></span>spargite me in fluctus vastoque immergite ponto:</span><span></span>
<span>si pereo, hominum manibus periisse iuvabit.’</span><span></span>
<span>dixerat et genua amplexus genibusque volutans</span><span></span>
<span>haerebat. qui sit fari, quo sanguine cretus,</span><span></span>
<span>hortamur, quae deinde agitet fortuna, fateri.</span><span></span>
<span><span></span><span></span>ipse pater dextram Anchises, haud multa moratus,</span><span></span>
<span>dat iuveni atque animum praesenti pignore firmat.</span><span></span>
<span>ille haec, deposita tandem formidine, fatur:</span><span></span>
<span>“‘Sum patria ex Ithaca, comes infelicis Ulixi,</span><span></span>
<span>nomine Achaemenides, Troiam genitore Adamasto</span><span></span>
<span><span></span><span></span>paupere (mansissetque utinam fortuna!) profectus.</span><span></span>
<span>hic me, dum trepidi crudelia limina linquunt,</span><span></span>
<span>immemores socii vasto Cyclopis in antro</span><span></span>
<span>deseruere. domus sanie dapibusque cruentis,</span><span></span>
<span>intus opaca, ingens. ipse arduus, altaque pulsat</span><span></span>
<span><span></span><span></span>sidera—di, talem terris avertite pestem!—</span><span></span>
<span>nec visu facilis nec dictu adfabilis ulli.</span><span></span>
<span>visceribus miserorum et sanguine vescitur atro.</span><span></span>
<span>vidi egomet, duo de numero cum corpora nostro</span><span></span>
<span>prensa manu magna medio resupinus in antro</span><span></span>
<span><span></span><span></span>frangeret ad saxum, sanieque aspersa natarent</span><span></span>
</p>
</section><section><ul><li><sup>600</sup>lumen <span>M</span>
<sup>2</sup>
<span>P</span>
<sup>2</sup>
<span>a</span>: numen <span>MP</span>
</li></ul></section></section><span>412</span></div><div><section><header><hgroup><h1>Aeneid</h1></hgroup></header><section>
<p>
<span>limina; vidi atro cum membra fluentia tabo</span><span></span>
<span>manderet et tepidi tremerent sub dentibus artus.</span><span></span>
<span>haud impune quidem; nec talia passus Ulixes</span><span></span>
<span>oblitusve sui est Ithacus discrimine tanto.</span><span></span>
<span><span></span><span></span>nam simul expletus dapibus vinoque sepultus</span><span></span>
<span>cervicem inflexam posuit, iacuitque per antrum</span><span></span>
<span>immensus, saniem eructans et frusta cruento</span><span></span>
<span>per somnum commixta mero, nos, magna precati</span><span></span>
<span>numina sortitique vices, una undique circum</span><span></span>
<span><span></span><span></span>fundimur et telo lumen terebramus acuto</span><span></span>
<span>ingens, quod torva solum sub fronte latebat,</span><span></span>
<span>Argolici clipei aut Phoebeae lampadis instar,</span><span></span>
<span>et tandem laeti sociorum ulciscimur umbras.</span><span></span>
<span>sed fugite, o miseri, fugite atque ab litore funem</span><span></span>
<span><span></span><span></span>rumpite . . .</span><span></span>
<span>nam qualis quantusque cavo Polyphemus in antro</span><span></span>
<span>lanigeras claudit pecudes atque ubera pressat,</span><span></span>
<span>centum alii curva haec habitant ad litora vulgo</span><span></span>
<span>infandi Cyclopes et altis montibus errant.</span><span></span>
<span><span></span><span></span>tertia iam lunae se cornua lumine complent,</span><span></span>
<span>cum vitam in silvis inter deserta ferarum</span><span></span>
<span>lustra domosque traho vastosque ab rupe Cyclopas</span><span></span>
<span>prospicio sonitumque pedum vocemque tremesco.</span><span></span>
<span>victum infelicem, bacas lapidosaque corna,</span><span></span>
<span><span></span><span></span>dant rami, et vulsis pascunt radicibus herbae.</span><span></span>
<span>omnia conlustrans hanc primum ad litora classem</span><span></span>
<span>prospexi venientem. huic me, quaecumque fuisset,</span><span></span>
<span>addixi; satis est gentem effugisse nefandam.</span><span></span>
<span>vos animam hanc potius quocumque absumite leto.’</span><span></span>
<span><span></span><span></span> “Vix ea fatus erat, summo cum monte videmus</span><span></span>
<span>ipsum inter pecudes vasta se mole moventem</span><span></span>
<span>pastorem Polyphemum et litora nota petentem,</span><span></span>
</p>
</section></section><span>414</span></div><div><section><header><hgroup><h1>Aeneid</h1></hgroup></header><section>
<p>
<span>monstrum horrendum, informe, ingens, cui lumen ademptum.</span><span></span>
<span>trunca manu pinus regit et vestigia firmat;</span><span></span>
<span>
 lanigerae comitantur oves; ea sola voluptas</span><span></span>
<span><span></span><span></span>solamenque mali . . .</span><span></span>
<span>postquam altos tetigit fluctus et ad aequora venit,</span><span></span>
<span>luminis effossi fluidum lavit inde cruorem</span><span></span>
<span>dentibus infrendens gemitu, graditurque per aequor</span><span></span>
<span><span></span><span></span>iam medium, necdum fluctus latera ardua tinxit.</span><span></span>
<span>nos procul inde fugam trepidi celerare recepto</span><span></span>
<span>supplice sic merito tacitique incidere funem,</span><span></span>
<span>verrimus et proni certantibus aequora remis.</span><span></span>
<span>sensit, et ad sonitum vocis vestigia torsit.</span><span></span>
<span><span></span><span></span>verum ubi nulla datur dextra adfectare potestas</span><span></span>
<span>nec potis Ionios fluctus aequare sequendo,</span><span></span>
<span>clamorem immensum tollit, quo pontus et omnes</span><span></span>
<span>contremuere undae, penitusque exterrita tellus</span><span></span>
<span>Italiae curvisque immugiit Aetna cavernis.</span><span></span>
<span><span></span><span></span>at genus e silvis Cyclopum et montibus altis</span><span></span>
<span>excitum ruit ad portus et litora complent.</span><span></span>
<span>cernimus astantis nequiquam lumine torvo</span><span></span>
<span>Aetnaeos fratres caelo capita alta ferentis,</span><span></span>
<span>concilium horrendum: quales cum vertice celso</span><span></span>
<span><span></span><span></span>aëriae quercus aut coniferae cyparissi</span><span></span>
<span>constiterunt, silva alta Iovis lucusve Dianae.</span><span></span>
<span>praecipitis metus acer agit quocumque rudentis</span><span></span>
<span>excutere et ventis intendere vela secundis.</span><span></span>
<span>contra, iussa monent Heleni, Scyllamque Charybdinque</span><span></span>
<span>
 inter, utrimque viam leti discrimine parvo,</span><span></span>
</p>
</section><section><ul><li><sup>668</sup>verrimus <span>F</span>: vertimus <span>MP</span>
</li><li><sup>670</sup>dextra <span>P</span>: -am <span>FM</span>
</li><li><sup>673</sup>contremuere <span>M</span>: in- <span>FP</span> (3.581)</li><li><sup>684</sup>Scyllamque Charybdinque <span>Heinsius</span> (1.218, <span>G.</span>2.344): Scyllam atque Charybdin (-im, -is) <span>codd.</span>
</li><li><sup>685</sup>inter] <span>the anastrophe known to Servius Auctus</span> | utrimque <span>Nisbet</span>: -amque <span>codd.</span>
</li></ul></section></section><span>416</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>ni teneam cursus: certum est dare lintea retro.</span><span></span>
<span>ecce autem Boreas angusta ab sede Pelori</span><span></span>
<span>missus adest; vivo praetervehor ostia saxo</span><span></span>
<span><span></span><span></span>Pantagiae Megarosque sinus Thapsumque iacentem.</span><span></span>
<span>
 talia monstrabat relegens errata retrorsus</span><span></span>
<span>
 litora Achaemenides, comes infelicis Ulixi.</span><span></span>
<span>“Sicanio praetenta sinu iacet insula contra</span><span></span>
<span>Plemyrium undosum; nomen dixere priores</span><span></span>
<span>Ortygiam. Alpheum fama est huc Elidis amnem</span><span></span>
<span><span></span><span></span>occultas egisse vias subter mare, qui nunc</span><span></span>
<span>ore, Arethusa, tuo Siculis confunditur undis.</span><span></span>
<span>iussi numina magna loci veneramur et inde</span><span></span>
<span>exsupero praepingue solum stagnantis Helori.</span><span></span>
<span>hinc altas cautes proiectaque saxa Pachyni</span><span></span>
<span><span></span><span></span>radimus, et fatis numquam concessa moveri</span><span></span>
<span>apparet Camerina procul campique Geloi</span><span></span>
<span>immanisque Gela fluvii cognomine dicta.</span><span></span>
<span>arduus inde Acragas ostentat maxima longe</span><span></span>
<span>moenia, magnanimum quondam generator equorum;</span><span></span>
<span><span></span><span></span>teque datis linquo ventis, palmosa Selinus,</span><span></span>
<span>et vada dura lego saxis Lilybeia caecis.</span><span></span>
<span>hinc Drepani me portus et inlaetabilis ora</span><span></span>
<span>accipit. hic pelagi tot tempestatibus actus</span><span></span>
<span>heu! genitorem, omnis curae casusque levamen,</span><span></span>
<span><span></span><span></span>amitto Anchisen; hic me, pater optime, fessum</span><span></span>
<span>deseris, heu! tantis nequiquam erepte periclis!</span><span></span>
<span>nec vates Helenus, cum multa horrenda moneret,</span><span></span>
<span>hos mihi praedixit luctus, non dira Celaeno.</span><span></span>
<span>hic labor extremus, longarum haec meta viarum;</span><span></span>
</p>
</section><section><ul><li><sup>686</sup>ni <span>FMRp</span>: nec <span>P</span> | teneam <span>Servius Auctus</span>: -eant <span>codd.</span>
</li><li><sup>708</sup>actus <span>P</span>: actis <span>MRV</span>
</li></ul></section></section><span>418</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>hinc me digressum vestris deus appulit oris.”</span><span></span>
<span>Sic pater Aeneas intentis omnibus unus</span><span></span>
<span>
 fata renarrabat divum cursusque docebat.</span><span></span>
<span>conticuit tandem factoque hic fine quievit.</span><span></span>
</p>
</section></section><span>420</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber IV</span></h2>
<p>
<span>
 At regina gravi iamdudum saucia cura</span><span></span>
<span>vulnus alit venis et caeco carpitur igni.</span><span></span>
<span>multa viri virtus animo multusque recursat</span><span></span>
<span>gentis honos; haerent infixi pectore vultus</span><span></span>
<span><span></span><span></span>verbaque, nec placidam membris dat cura quietem.</span><span></span>
<span>Postera Phoebea lustrabat lampade terras</span><span></span>
<span>umentemque Aurora polo dimoverat umbram,</span><span></span>
<span>cum sic unanimam adloquitur male sana sororem:</span><span></span>
<span>“Anna soror, quae me suspensam insomnia terrent!</span><span></span>
<span><span></span><span></span>quis novus hic nostris successit sedibus hospes,</span><span></span>
<span>quem sese ore ferens, quam forti pectore et armis!</span><span></span>
<span>credo equidem, nec vana fides, genus esse deorum.</span><span></span>
<span>degeneres animos timor arguit. heu! quibus ille</span><span></span>
<span>iactatus fatis! quae bella exhausta canebat!</span><span></span>
<span><span></span><span></span>si mihi non animo fixum immotumque sederet,</span><span></span>
<span>ne cui me vinclo vellem sociare iugali,</span><span></span>
<span>postquam primus amor deceptam morte fefellit</span><span></span>
<span>si non pertaesum thalami taedaeque fuisset,</span><span></span>
<span>huic uni forsan potui succumbere culpae.</span><span></span>
<span><span></span><span></span>Anna, fatebor enim, miseri post fata Sychaei</span><span></span>
<span>coniugis et sparsos fraterna caede Penates</span><span></span>
<span>solus hic inflexit sensus animumque labantem</span><span></span>
</p></section></section><span>422</span></div><div><section><header><hgroup><h1>Aeneid</h1></hgroup></header><section><p>
<span>impulit. agnosco veteris vestigia flammae.</span><span></span>
<span>sed mihi vel tellus optem prius ima dehiscat</span><span></span>
<span><span></span><span></span>vel pater omnipotens adigat me fulmine ad umbras,</span><span></span>
<span>pallentis umbras Erebo noctemque profundam,</span><span></span>
<span>ante, Pudor, quam te violo aut tua iura resolvo.</span><span></span>
<span>ille meos, primus qui me sibi iunxit, amores</span><span></span>
<span>abstulit; ille habeat secum servetque sepulcro.”</span><span></span>
<span><span></span><span></span>sic effata sinum lacrimis implevit obortis.</span><span></span>
<span>Anna refert: “o luce magis dilecta sorori,</span><span></span>
<span>solane perpetua maerens carpere iuventa,</span><span></span>
<span>nec dulcis natos Veneris nec praemia noris?</span><span></span>
<span>id cinerem aut Manis credis curare sepultos?</span><span></span>
<span><span></span><span></span>esto; aegram nulli quondam flexere mariti,</span><span></span>
<span>non Libyae, non ante Tyro; despectus Iarbas</span><span></span>
<span>ductoresque alii, quos Africa terra triumphis</span><span></span>
<span>
 dives alit; placitone etiam pugnabis amori?</span><span></span>
<span>nec venit in mentem, quorum consederis arvis?</span><span></span>
<span><span></span><span></span>hinc Gaetulae urbes, genus insuperabile bello,</span><span></span>
<span>et Numidae infreni cingunt et inhospita Syrtis;</span><span></span>
<span>hinc deserta siti regio lateque furentes</span><span></span>
<span>Barcaei. quid bella Tyro surgentia dicam</span><span></span>
<span>germanique minas . . .?</span><span></span>
<span><span></span><span></span>dis equidem auspicibus reor et Iunone secunda</span><span></span>
<span>hunc cursum Iliacas vento tenuisse carinas.</span><span></span>
<span>quam tu urbem, soror, hanc cernes, quae surgere regna</span><span></span>
<span>coniugio tali! Teucrum comitantibus armis,</span><span></span>
<span>Punica se quantis attollet gloria rebus!</span><span></span>
<span><span></span><span></span>tu modo posce deos veniam, sacrisque litatis</span><span></span>
<span>indulge hospitio causasque innecte morandi,</span><span></span>
</p>
</section><section><ul><li><sup>26</sup>Erebo <span>FGPRp, Servius</span>: -i <span>M</span>
</li><li><sup>40</sup>insuperabile <span>FMPp</span>: intract- <span>R</span> (1.339)</li></ul></section></section><span>424</span></div><div><section><header><hgroup><h1>Aeneid</h1></hgroup></header><section>
<p>
<span>dum pelago desaevit hiems et aquosus Orion,</span><span></span>
<span>quassataeque rates, dum non tractabile caelum.”</span><span></span>
<span>His dictis incensum animum inflammavit amore</span><span></span>
<span><span></span><span></span>spemque dedit dubiae menti solvitque pudorem.</span><span></span>
<span>principio delubra adeunt pacemque per aras</span><span></span>
<span>exquirunt; mactant lectas de more bidentis</span><span></span>
<span>legiferae Cereri Phoeboque patrique Lyaeo,</span><span></span>
<span>Iunoni ante omnis, cui vincla iugalia curae;</span><span></span>
<span><span></span><span></span>ipsa tenens dextra pateram pulcherrima Dido</span><span></span>
<span>candentis vaccae media inter cornua fundit</span><span></span>
<span>aut ante ora deum pinguis spatiatur ad aras,</span><span></span>
<span>instauratque diem donis, pecudumque reclusis</span><span></span>
<span>pectoribus inhians spirantia consulit exta.</span><span></span>
<span><span></span><span></span>heu vatum ignarae mentes! quid vota furentem,</span><span></span>
<span>quid delubra iuvant? est mollis flamma medullas</span><span></span>
<span>interea et tacitum vivit sub pectore vulnus.</span><span></span>
<span>uritur infelix Dido totaque vagatur</span><span></span>
<span>urbe furens, qualis coniecta cerva sagitta,</span><span></span>
<span><span></span><span></span>quam procul incautam nemora inter Cresia fixit</span><span></span>
<span>pastor agens telis liquitque volatile ferrum</span><span></span>
<span>nescius; illa fuga silvas saltusque peragrat</span><span></span>
<span>Dictaeos; haeret lateri letalis harundo.</span><span></span>
<span>nunc media Aenean secum per moenia ducit</span><span></span>
<span><span></span><span></span>Sidoniasque ostentat opes urbemque paratam;</span><span></span>
<span>incipit effari, mediaque in voce resistit;</span><span></span>
<span>nunc eadem labente die convivia quaerit,</span><span></span>
<span>Iliacosque iterum demens audire labores</span><span></span>
<span>exposcit pendetque iterum narrantis ab ore.</span><span></span>
<span><span></span><span></span>post ubi digressi, lumenque obscura vicissim</span><span></span>
</p>
</section><section><ul><li><sup>54</sup>incensum <span>MR</span>: impenso <span>F</span>(<span>P</span>)<span>p, known to Servius Auctus</span> | inflammavit <span>M</span>: fl- <span>FPRp</span>
</li><li><sup>58</sup>legiferae <span>MPp</span>: frugi- <span>FR</span>
</li></ul></section></section><span>426</span></div><div><section><header><hgroup><h1>Aeneid</h1></hgroup></header><section>
<p>
<span>luna premit suadentque cadentia sidera somnos,</span><span></span>
<span>sola domo maeret vacua stratisque relictis</span><span></span>
<span>incubat. illum absens absentem auditque videtque,</span><span></span>
<span>aut gremio Ascanium, genitoris imagine capta,</span><span></span>
<span><span></span><span></span>detinet, infandum si fallere possit amorem.</span><span></span>
<span>non coeptae adsurgunt turres, non arma iuventus</span><span></span>
<span>exercet portusve aut propugnacula bello</span><span></span>
<span>tuta parant; pendent opera interrupta minaeque</span><span></span>
<span>murorum ingentes aequataque machina caelo.</span><span></span>
<span><span></span><span></span> Quam simul ac tali persensit peste teneri</span><span></span>
<span>cara Iovis coniunx nec famam obstare furori,</span><span></span>
<span>talibus adgreditur Venerem Saturnia dictis:</span><span></span>
<span>
 “egregiam vero laudem et spolia ampla refertis</span><span></span>
<span>tuque puerque tuus; magnum et memorabile numen,</span><span></span>
<span><span></span><span></span>una dolo divum si femina victa duorum est.</span><span></span>
<span>nec me adeo fallit veritam te moenia nostra</span><span></span>
<span>suspectas habuisse domos Karthaginis altae.</span><span></span>
<span>sed quis erit modus, aut quo nunc certamina tanta?</span><span></span>
<span>quin potius pacem aeternam pactosque hymenaeos</span><span></span>
<span><span></span><span></span>exercemus? habes, tota quod mente petisti:</span><span></span>
<span>ardet amans Dido traxitque per ossa furorem.</span><span></span>
<span>communem hunc ergo populum paribusque regamus</span><span></span>
<span>auspiciis; liceat Phrygio servire marito</span><span></span>
<span>dotalisque tuae Tyrios permittere dextrae.”</span><span></span>
<span><span></span><span></span> Olli (sensit enim simulata mente locutam,</span><span></span>
<span>quo regnum Italiae Libycas averteret oras)</span><span></span>
<span>sic contra est ingressa Venus: “quis talia demens</span><span></span>
<span>abnuat aut tecum malit contendere bello,</span><span></span>
<span>si modo, quod memoras, factum fortuna sequatur?</span><span></span>
<span><span></span><span></span>sed fatis incerta feror, si Iuppiter unam</span><span></span>
</p>
</section><section><ul><li><sup>98</sup>certamina tanta <span>Heinsius</span>: -e -o <span>codd.</span>
</li></ul></section></section><span>428</span></div><div><section><header><hgroup><h1>Aeneid</h1></hgroup></header><section>
<p>
<span>esse velit Tyriis urbem Troiaque profectis</span><span></span>
<span>miscerive probet populos aut foedera iungi.</span><span></span>
<span>tu coniunx; tibi fas animum temptare precando.</span><span></span>
<span>perge, sequar.” tum sic excepit regia Iuno:</span><span></span>
<span><span></span><span></span>“mecum erit iste labor. nunc qua ratione quod instat</span><span></span>
<span>
 confieri possit, paucis, adverte, docebo.</span><span></span>
<span>venatum Aeneas unaque miserrima Dido</span><span></span>
<span>in nemus ire parant, ubi primos crastinus ortus</span><span></span>
<span>extulerit Titan radiisque retexerit orbem.</span><span></span>
<span><span></span><span></span>his ego nigrantem commixta grandine nimbum,</span><span></span>
<span>dum trepidant alae saltusque indagine cingunt,</span><span></span>
<span>desuper infundam et tonitru caelum omne ciebo.</span><span></span>
<span>diffugient comites et nocte tegentur opaca;</span><span></span>
<span>speluncam Dido dux et Troianus eandem</span><span></span>
<span><span></span><span></span>devenient. adero et, tua si mihi certa voluntas,</span><span></span>
<span>
<span>conubio iungam stabili propriamque dicabo;</span>
</span><span></span>
<span>hic hymenaeus erit.” non adversata petenti</span><span></span>
<span>adnuit atque dolis risit Cytherea repertis.</span><span></span>
<span>Oceanum interea surgens Aurora reliquit.</span><span></span>
<span><span></span><span></span>it portis iubare exorto delecta iuventus;</span><span></span>
<span>retia rara, plagae, lato venabula ferro,</span><span></span>
<span>Massylique ruunt equites et odora canum vis.</span><span></span>
<span>reginam thalamo cunctantem ad limina primi</span><span></span>
<span>Poenorum exspectant, ostroque insignis et auro</span><span></span>
<span><span></span><span></span>stat sonipes ac frena ferox spumantia mandit.</span><span></span>
<span>tandem progreditur magna stipante caterva,</span><span></span>
<span>Sidoniam picto chlamydem circumdata limbo.</span><span></span>
<span>cui pharetra ex auro, crines nodantur in aurum,</span><span></span>
<span>aurea purpuream subnectit fibula vestem.</span><span></span>
<span><span></span><span></span>nec non et Phrygii comites et laetus Iulus</span><span></span>
</p>
</section></section><span>430</span></div><div><section><header><hgroup><h1>Aeneid</h1></hgroup></header><section>
<p>
<span>incedunt; ipse ante alios pulcherrimus omnis</span><span></span>
<span>infert se socium Aeneas atque agmina iungit.</span><span></span>
<span>qualis ubi hibernam Lyciam Xanthique fluenta</span><span></span>
<span>
 deserit ac Delum maternam invisit Apollo</span><span></span>
<span><span></span><span></span>instauratque choros, mixtique altaria circum</span><span></span>
<span>Cretesque Dryopesque fremunt pictique Agathyrsi;</span><span></span>
<span>ipse iugis Cynthi graditur mollique fluentem</span><span></span>
<span>fronde premit crinem fingens atque implicat auro,</span><span></span>
<span>tela sonant umeris: haud illo segnior ibat</span><span></span>
<span><span></span><span></span>Aeneas, tantum egregio decus enitet ore.</span><span></span>
<span>postquam altos ventum in montis atque invia lustra,</span><span></span>
<span>ecce ferae saxi deiectae vertice caprae</span><span></span>
<span>decurrere iugis; alia de parte patentis</span><span></span>
<span>transmittunt cursu campos atque agmina cervi</span><span></span>
<span><span></span><span></span>pulverulenta fuga glomerant montisque relinquunt.</span><span></span>
<span>at puer Ascanius mediis in vallibus acri</span><span></span>
<span>gaudet equo, iamque hos cursu, iam praeterit illos,</span><span></span>
<span>spumantemque dari pecora inter inertia votis</span><span></span>
<span>optat aprum aut fulvum descendere monte leonem.</span><span></span>
<span><span></span><span></span> Interea magno misceri murmure caelum</span><span></span>
<span>incipit; insequitur commixta grandine nimbus,</span><span></span>
<span>
 et Tyrii comites passim et Troiana iuventus</span><span></span>
<span>Dardaniusque nepos Veneris diversa per agros</span><span></span>
<span>tecta metu petiere; ruunt de montibus amnes.</span><span></span>
<span><span></span><span></span>speluncam Dido dux et Troianus eandem</span><span></span>
<span>deveniunt. prima et Tellus et pronuba Iuno</span><span></span>
<span>dant signum; fulsere ignes et conscius Aether</span><span></span>
<span>conubiis, summoque ulularunt vertice Nymphae.</span><span></span>
<span>ille dies primus leti primusque malorum</span><span></span>
<span><span></span><span></span>causa fuit. neque enim specie famave movetur</span><span></span>
<span>nec iam furtivum Dido meditatur amorem;</span><span></span>
<span>coniugium vocat; hoc praetexit nomine culpam.</span><span></span>
</p>
</section></section><span>432</span></div><div><section><header><hgroup><h1>Aeneid</h1></hgroup></header><section>
<p>
<span>Extemplo Libyae magnas it Fama per urbes,</span><span></span>
<span>Fama, malum qua non aliud velocius ullum.</span><span></span>
<span><span></span><span></span>mobilitate viget viresque adquirit eundo;</span><span></span>
<span>parva metu primo, mox sese attollit in auras</span><span></span>
<span>ingrediturque solo et caput inter nubila condit.</span><span></span>
<span>illam Terra parens, ira inritata deorum,</span><span></span>
<span>extremam, ut perhibent, Coeo Enceladoque sororem</span><span></span>
<span><span></span><span></span>progenuit, pedibus celerem et pernicibus alis,</span><span></span>
<span>monstrum horrendum, ingens, cui, quot sunt corpore</span><span></span>
<span>plumae,</span><span></span>
<span>tot vigiles oculi subter (mirabile dictu),</span><span></span>
<span>tot linguae, totidem ora sonant, tot subrigit auris.</span><span></span>
<span>nocte volat caeli medio terraeque per umbram,</span><span></span>
<span><span></span><span></span>stridens, nec dulci declinat lumina somno;</span><span></span>
<span>luce sedet custos aut summi culmine tecti,</span><span></span>
<span>turribus aut altis, et magnas territat urbes,</span><span></span>
<span>tam ficti pravique tenax quam nuntia veri.</span><span></span>
<span>haec tum multiplici populos sermone replebat</span><span></span>
<span><span></span><span></span>gaudens, et pariter facta atque infecta canebat:</span><span></span>
<span>venisse Aenean, Troiano sanguine cretum,</span><span></span>
<span>cui se pulchra viro dignetur iungere Dido;</span><span></span>
<span>nunc hiemem inter se luxu, quam longa, fovere</span><span></span>
<span>regnorum immemores turpique cupidine captos.</span><span></span>
<span><span></span><span></span>haec passim dea foeda virum diffundit in ora.</span><span></span>
<span>
 protinus ad regem cursus detorquet Iarban</span><span></span>
<span>incenditque animum dictis atque aggerat iras.</span><span></span>
<span>Hic Hammone satus, rapta Garamantide Nympha,</span><span></span>
<span>templa Iovi centum latis immania regnis,</span><span></span>
<span><span></span><span></span>centum aras posuit vigilemque sacraverat ignem,</span><span></span>
<span>excubias divum aeternas; pecudumque cruore</span><span></span>
<span>pingue solum et variis florentia limina sertis.</span><span></span>
<span>isque amens animi et rumore accensus amaro</span><span></span>
</p>
</section><section><ul><li><sup>174</sup>qua <span>MPR</span>(<span>p</span>): quo <span>V</span>: <span>Servius knows both</span>
</li></ul></section></section><span>434</span></div><div><section><header><hgroup><h1>Aeneid</h1></hgroup></header><section>
<p>
<span>dicitur ante aras media inter numina divum</span><span></span>
<span><span></span><span></span>multa Iovem manibus supplex orasse supinis:</span><span></span>
<span>“Iuppiter omnipotens, cui nunc Maurusia pictis</span><span></span>
<span>gens epulata toris Lenaeum libat honorem,</span><span></span>
<span>aspicis haec? an te, genitor, cum fulmina torques,</span><span></span>
<span>nequiquam horremus, caecique in nubibus ignes</span><span></span>
<span><span></span><span></span>terrificant animos et inania murmura miscent?</span><span></span>
<span>femina, quae nostris errans in finibus urbem</span><span></span>
<span>exiguam pretio posuit, cui litus arandum</span><span></span>
<span>cuique loci leges dedimus, conubia nostra</span><span></span>
<span>reppulit ac dominum Aenean in regna recepit.</span><span></span>
<span><span></span><span></span>et nunc ille Paris cum semiviro comitatu,</span><span></span>
<span>Maeonia mentum mitra crinemque madentem</span><span></span>
<span>
 subnexus, rapto potitur: nos munera templis</span><span></span>
<span>quippe tuis ferimus famamque fovemus inanem.”</span><span></span>
<span>Talibus orantem dictis arasque tenentem</span><span></span>
<span><span></span><span></span>audiit Omnipotens, oculosque ad moenia torsit</span><span></span>
<span>regia et oblitos famae melioris amantis.</span><span></span>
<span>tum sic Mercurium adloquitur ac talia mandat:</span><span></span>
<span>“vade age, nate, voca Zephyros et labere pinnis</span><span></span>
<span>Dardaniumque ducem, Tyrias Karthagine qui nunc</span><span></span>
<span><span></span><span></span>exspectat fatisque datas non respicit urbes,</span><span></span>
<span>adloquere et celeris defer mea dicta per auras.</span><span></span>
<span>non illum nobis genetrix pulcherrima talem</span><span></span>
<span>promisit Graiumque ideo bis vindicat armis;</span><span></span>
<span>sed fore, qui gravidam imperiis belloque frementem</span><span></span>
<span><span></span><span></span>Italiam regeret, genus alto a sanguine Teucri</span><span></span>
<span>proderet, ac totum sub leges mitteret orbem.</span><span></span>
<span>si nulla accendit tantarum gloria rerum</span><span></span>
</p>
</section><section><ul><li><sup>217</sup>subnexus χ: -nixus <span>MPap</span>
</li><li><sup>224</sup>Tyrias <span>Winbolt</span>: Tyria <span>codd.</span>
</li></ul></section></section><span>436</span></div><div><section><header><hgroup><h1>Aeneid</h1></hgroup></header><section>
<p>
<span>nec super ipse sua molitur laude laborem,</span><span></span>
<span>
 Ascanione pater Romanas invidet arces?</span><span></span>
<span><span></span><span></span>quid struit? aut qua spe inimica in gente moratur</span><span></span>
<span>nec prolem Ausoniam et Lavinia respicit arva?</span><span></span>
<span>naviget: haec summa est, hic nostri nuntius esto.”</span><span></span>
<span>Dixerat. ille patris magni parere parabat</span><span></span>
<span>imperio, et primum pedibus talaria nectit</span><span></span>
<span><span></span><span></span>aurea, quae sublimem alis sive aequora supra</span><span></span>
<span>seu terram rapido pariter cum flamine portant.</span><span></span>
<span>tum virgam capit; hac animas ille evocat Orco</span><span></span>
<span>pallentis, alias sub Tartara tristia mittit,</span><span></span>
<span>dat somnos adimitque et lumina morte resignat.</span><span></span>
<span><span></span><span></span>illa fretus agit ventos et turbida tranat</span><span></span>
<span>nubila. iamque volans apicem et latera ardua cernit</span><span></span>
<span>Atlantis duri, caelum qui vertice fulcit,</span><span></span>
<span>Atlantis, cinctum adsidue cui nubibus atris</span><span></span>
<span>piniferum caput et vento pulsatur et imbri;</span><span></span>
<span><span></span><span></span>nix umeros infusa tegit; tum flumina mento</span><span></span>
<span>praecipitant senis, et glacie riget horrida barba.</span><span></span>
<span>hic primum paribus nitens Cyllenius alis</span><span></span>
<span>constitit; hinc toto praeceps se corpore ad undas</span><span></span>
<span>misit avi similis, quae circum litora, circum</span><span></span>
<span><span></span><span></span>piscosos scopulos humilis volat aequora iuxta.</span><span></span>
<span>haud aliter terras inter caelumque volabat</span><span></span>
<span>litus harenosum ad Libyae, ventosque secabat</span><span></span>
<span>
 materno veniens ab avo Cyllenia proles.</span><span></span>
<span>Ut primum alatis tetigit magalia plantis,</span><span></span>
<span><span></span><span></span>Aenean fundantem arces ac tecta novantem</span><span></span>
<span>conspicit. atque illi stellatus iaspide fulva</span><span></span>
<span>ensis erat, Tyrioque ardebat murice laena</span><span></span>
<span>demissa ex umeris, dives quae munera Dido</span><span></span>
</p>
</section></section><span>438</span></div><div><section><header><hgroup><h1>Aeneid</h1></hgroup></header><section>
<p>
<span>fecerat, et tenui telas discreverat auro.</span><span></span>
<span><span></span><span></span>continuo invadit: “tu nunc Karthaginis altae</span><span></span>
<span>fundamenta locas pulchramque uxorius urbem</span><span></span>
<span>exstruis? heu! regni rerumque oblite tuarum!</span><span></span>
<span>ipse deum tibi me claro demittit Olympo</span><span></span>
<span>regnator, caelum et terras qui numine torquet;</span><span></span>
<span><span></span><span></span>ipse haec ferre iubet celeris mandata per auras.</span><span></span>
<span>quid struis? aut qua spe Libycis teris otia terris?</span><span></span>
<span>si te nulla movet tantarum gloria rerum,</span><span></span>
<span>
<span>nec super ipse tua moliris laude laborem,</span>
</span><span></span>
<span>Ascanium surgentem et spes heredis Iuli</span><span></span>
<span><span></span><span></span>respice, cui regnum Italiae Romanaque tellus</span><span></span>
<span>debentur.” tali Cyllenius ore locutus</span><span></span>
<span>mortalis visus medio sermone reliquit</span><span></span>
<span>et procul in tenuem ex oculis evanuit auram.</span><span></span>
<span>At vero Aeneas aspectu obmutuit amens,</span><span></span>
<span><span></span><span></span>arrectaeque horrore comae et vox faucibus haesit.</span><span></span>
<span>ardet abire fuga dulcisque relinquere terras,</span><span></span>
<span>attonitus tanto monitu imperioque deorum.</span><span></span>
<span>heu! quid agat? quo nunc reginam ambire furentem</span><span></span>
<span>audeat adfatu? quae prima exordia sumat?</span><span></span>
<span><span></span><span></span>utque animum nunc huc celerem, nunc dividit illuc</span><span></span>
<span>
 in partisque rapit varias perque omnia versat,</span><span></span>
<span>haec alternanti potior sententia visa est:</span><span></span>
<span>Mnesthea Sergestumque vocat fortemque Serestum,</span><span></span>
<span>classem aptent taciti sociosque ad litora cogant,</span><span></span>
<span><span></span><span></span>arma parent et, quae rebus sit causa novandis,</span><span></span>
<span>dissimulent; sese interea, quando optima Dido</span><span></span>
<span>nesciat et tantos rumpi non speret amores,</span><span></span>
<span>temptaturum aditus et, quae mollissima fandi</span><span></span>
</p>
</section><section><ul><li><sup>269</sup>et <span>Mp</span>: ac <span>Pa</span>
</li><li><sup>285</sup>utque <span>Heinsius</span>: atque <span>codd.</span>
</li></ul></section></section><span>440</span></div><div><section><header><hgroup><h1>Aeneid</h1></hgroup></header><section>
<p>
<span>tempora, quis rebus dexter modus. ocius omnes</span><span></span>
<span><span></span><span></span>imperio laeti parent et iussa facessunt.</span><span></span>
<span>At regina dolos (quis fallere possit amantem?)</span><span></span>
<span>praesensit motusque excepit prima futuros,</span><span></span>
<span>omnia tuta timens. eadem impia Fama furenti</span><span></span>
<span>detulit armari classem cursumque parari.</span><span></span>
<span><span></span><span></span>saevit inops animi totamque incensa per urbem</span><span></span>
<span>bacchatur, qualis commotis excita sacris</span><span></span>
<span>
 Thyias, ubi audito stimulant trieterica Baccho</span><span></span>
<span>orgia nocturnusque vocat clamore Cithaeron.</span><span></span>
<span>tandem his Aenean compellat vocibus ultro:</span><span></span>
<span><span></span><span></span> “Dissimulare etiam sperasti, perfide, tantum</span><span></span>
<span>
 posse nefas tacitusque mea decedere terra?</span><span></span>
<span>nec te noster amor nec te data dextera quondam</span><span></span>
<span>nec moritura tenet crudeli funere Dido?</span><span></span>
<span>quin etiam hiberno moliri sidere classem</span><span></span>
<span><span></span><span></span>et mediis properas Aquilonibus ire per altum,</span><span></span>
<span>
 crudelis? quid? si non arva aliena domosque</span><span></span>
<span>ignotas peteres, et Troia antiqua maneret,</span><span></span>
<span>Troia per undosum peteretur classibus aequor?</span><span></span>
<span>mene fugis? per ego has lacrimas dextramque tuam te</span><span></span>
<span><span></span><span></span>(quando aliud mihi iam miserae nihil ipsa reliqui),</span><span></span>
<span>per conubia nostra, per inceptos hymenaeos,</span><span></span>
<span>si bene quid de te merui, fuit aut tibi quicquam</span><span></span>
<span>dulce meum, miserere domus labentis et istam,</span><span></span>
<span>oro, si quis adhuc precibus locus, exue mentem.</span><span></span>
<span><span></span><span></span>te propter Libycae gentes Nomadumque tyranni</span><span></span>
<span>odere, infensi Tyrii; te propter eundem</span><span></span>
</p>
</section><section><ul><li><sup>295</sup>et <span>FMPap</span>: ac <span>M</span>
<sup>2</sup>
</li><li><sup>309</sup>moliri <span>FPa</span>: -iris <span>Mp</span>
</li><li><sup>312</sup>et <span>Ma</span>: sed <span>P(p)</span>
</li></ul></section></section><span>442</span></div><div><section><header><hgroup><h1>Aeneid</h1></hgroup></header><section>
<p>
<span>exstinctus pudor et, qua sola sidera adibam,</span><span></span>
<span>fama prior. cui me moribundam deseris, hospes,</span><span></span>
<span>hoc solum nomen quoniam de coniuge restat?</span><span></span>
<span><span></span><span></span>quid moror? an mea Pygmalion dum moenia frater</span><span></span>
<span>destruat aut captam ducat Gaetulus Iarbas?</span><span></span>
<span>saltem si qua mihi de te suscepta fuisset</span><span></span>
<span>ante fugam suboles, si quis mihi parvulus aula</span><span></span>
<span>luderet Aeneas, qui te tamen ore referret,</span><span></span>
<span><span></span><span></span>non equidem omnino capta ac deserta viderer.”</span><span></span>
<span>Dixerat. ille Iovis monitis immota tenebat</span><span></span>
<span>lumina et obnixus curam sub corde premebat.</span><span></span>
<span>tandem pauca refert: “ego te, quae plurima fando</span><span></span>
<span>enumerare vales, numquam, regina, negabo</span><span></span>
<span><span></span><span></span>promeritam, nec me meminisse pigebit Elissae,</span><span></span>
<span>dum memor ipse mei, dum spiritus hos regit artus.</span><span></span>
<span>pro re pauca loquar. neque ego hanc abscondere furto</span><span></span>
<span>speravi (ne finge) fugam, nec coniugis umquam</span><span></span>
<span>praetendi taedas aut haec in foedera veni.</span><span></span>
<span><span></span><span></span>me si fata meis paterentur ducere vitam</span><span></span>
<span>auspiciis et sponte mea componere curas,</span><span></span>
<span>urbem Troianam primum dulcisque meorum</span><span></span>
<span>reliquias colerem, Priami tecta alta manerent,</span><span></span>
<span>et recidiva manu posuissem Pergama victis.</span><span></span>
<span><span></span><span></span>sed nunc Italiam magnam Gryneus Apollo,</span><span></span>
<span>Italiam Lyciae iussere capessere sortes;</span><span></span>
<span>hic amor, haec patria est. si te Karthaginis arces</span><span></span>
<span>Phoenissam Libycaeque aspectus detinet urbis,</span><span></span>
<span>quae tandem Ausonia Teucros considere terra</span><span></span>
<span><span></span><span></span>invidia est? et nos fas extera quaerere regna.</span><span></span>
<span>me patris Anchisae, quotiens umentibus umbris</span><span></span>
</p>
</section></section><span>444</span></div><div><section><header><hgroup><h1>Aeneid</h1></hgroup></header><section>
<p>
<span>nox operit terras, quotiens astra ignea surgunt,</span><span></span>
<span>admonet in somnis et turbida terret imago;</span><span></span>
<span>me puer Ascanius capitisque iniuria cari,</span><span></span>
<span><span></span><span></span>quem regno Hesperiae fraudo et fatalibus arvis.</span><span></span>
<span>nunc etiam interpres divum, Iove missus ab ipso</span><span></span>
<span>(testor utrumque caput), celeris mandata per auras</span><span></span>
<span>detulit; ipse deum manifesto in lumine vidi</span><span></span>
<span>intrantem muros vocemque his auribus hausi.</span><span></span>
<span><span></span><span></span>desine meque tuis incendere teque querelis.</span><span></span>
<span>Italiam non sponte sequor . . .”</span><span></span>
<span>Talia dicentem iamdudum aversa tuetur,</span><span></span>
<span>huc illuc volvens oculos, totumque pererrat</span><span></span>
<span>luminibus tacitis et sic accensa profatur:</span><span></span>
<span><span></span><span></span>“nec tibi diva parens, generis nec Dardanus auctor,</span><span></span>
<span>perfide, sed duris genuit te cautibus horrens</span><span></span>
<span>Caucasus, Hyrcanaeque admorunt ubera tigres.</span><span></span>
<span>nam quid dissimulo aut quae me ad maiora reservo?</span><span></span>
<span>num fletu ingemuit nostro? num lumina flexit?</span><span></span>
<span><span></span><span></span>num lacrimas victus dedit aut miseratus amantem est?</span><span></span>
<span>quae quibus anteferam? iam iam nec maxima Iuno</span><span></span>
<span>nec Saturnius haec oculis pater aspicit aequis.</span><span></span>
<span>nusquam tuta fides. eiectum litore, egentem</span><span></span>
<span>excepi et regni demens in parte locavi;</span><span></span>
<span><span></span><span></span>amissam classem, socios a morte reduxi.</span><span></span>
<span>heu! furiis incensa feror: nunc augur Apollo,</span><span></span>
<span>nunc Lyciae sortes, nunc et Iove missus ab ipso</span><span></span>
<span>interpres divum fert horrida iussa per auras.</span><span></span>
<span>scilicet is superis labor est, ea cura quietos</span><span></span>
<span><span></span><span></span>sollicitat. neque te teneo neque dicta refello:</span><span></span>
</p>
</section><section><ul><li><sup>378</sup>iussa <span>Pap</span>: dicta <span>M</span> (226)</li></ul></section></section><span>446</span></div><div><section><header><hgroup><h1>Aeneid</h1></hgroup></header><section>
<p>
<span>i, sequere Italiam ventis, pete regna per undas.</span><span></span>
<span>spero equidem mediis, si quid pia numina possunt,</span><span></span>
<span>supplicia hausurum scopulis et nomine Dido</span><span></span>
<span>saepe vocaturum. sequar atris ignibus absens</span><span></span>
<span><span></span><span></span>et, cum frigida mors anima seduxerit artus,</span><span></span>
<span>omnibus umbra locis adero. dabis, improbe, poenas.</span><span></span>
<span>audiam et haec Manis veniet mihi fama sub imos.”</span><span></span>
<span>his medium dictis sermonem abrumpit et auras</span><span></span>
<span>aegra fugit seque ex oculis avertit et aufert,</span><span></span>
<span><span></span><span></span>linquens multa metu cunctantem et multa parantem</span><span></span>
<span>dicere. suscipiunt famulae conlapsaque membra</span><span></span>
<span>marmoreo referunt thalamo stratisque reponunt.</span><span></span>
<span>At pius Aeneas, quamquam lenire dolentem</span><span></span>
<span>solando cupit et dictis avertere curas,</span><span></span>
<span><span></span><span></span>multa gemens magnoque animum labefactus amore,</span><span></span>
<span>iussa tamen divum exsequitur classemque revisit.</span><span></span>
<span>tum vero Teucri incumbunt et litore celsas</span><span></span>
<span>deducunt toto navis. natat uncta carina,</span><span></span>
<span>frondentisque ferunt remos et robora silvis</span><span></span>
<span><span></span><span></span>infabricata fugae studio . . .</span><span></span>
<span>migrantis cernas totaque ex urbe ruentis.</span><span></span>
<span>ac velut ingentem formicae farris acervum</span><span></span>
<span>cum populant hiemis memores tectoque reponunt;</span><span></span>
<span>it nigrum campis agmen, praedamque per herbas</span><span></span>
<span><span></span><span></span>convectant calle angusto; pars grandia trudunt</span><span></span>
<span>obnixae frumenta umeris, pars agmina cogunt</span><span></span>
<span>castigantque moras; opere omnis semita fervet.</span><span></span>
<span>quis tibi tum, Dido, cernenti talia sensus,</span><span></span>
<span>quosve dabas gemitus, cum litora fervere late</span><span></span>
</p>
</section><section><ul><li><sup>390</sup>parantem <span>Pa(p)</span>: volentem <span>M</span> (2.790)</li><li><sup>402</sup>velut <span>Pp</span>: veluti <span>Ma</span>
</li></ul></section></section><span>448</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>prospiceres arce ex summa, totumque videres</span><span></span>
<span>misceri ante oculos tantis clamoribus aequor!</span><span></span>
<span>improbe Amor, quid non mortalia pectora cogis!</span><span></span>
<span>ire iterum in lacrimas, iterum temptare precando</span><span></span>
<span>cogitur et supplex animos summittere amori,</span><span></span>
<span><span></span><span></span>ne quid inexpertum frustra moritura relinquat.</span><span></span>
<span>“Anna, vides toto properari litore circum;</span><span></span>
<span>undique convenere; vocat iam carbasus auras,</span><span></span>
<span>puppibus et laeti nautae imposuere coronas.</span><span></span>
<span>hunc ego si potui tantum sperare dolorem,</span><span></span>
<span><span></span><span></span>et perferre, soror, potero. miserae hoc tamen unum</span><span></span>
<span>exsequere, Anna, mihi: solam nam perfidus ille</span><span></span>
<span>te colere, arcanos etiam tibi credere sensus;</span><span></span>
<span>sola viri mollis aditus et tempora noris.</span><span></span>
<span>i, soror, atque hostem supplex adfare superbum.</span><span></span>
<span><span></span><span></span>non ego cum Danais Troianam exscindere gentem</span><span></span>
<span>Aulide iuravi classemve ad Pergama misi,</span><span></span>
<span>nec patris Anchisae cineres Manisve revelli;</span><span></span>
<span>cur mea dicta negat duras demittere in auris?</span><span></span>
<span>quo ruit? extremum hoc miserae det munus amanti:</span><span></span>
<span><span></span><span></span>exspectet facilemque fugam ventosque ferentis.</span><span></span>
<span>non iam coniugium antiquum, quod prodidit, oro,</span><span></span>
<span>nec pulchro ut Latio careat regnumque relinquat:</span><span></span>
<span>tempus inane peto, requiem spatiumque furori,</span><span></span>
<span>dum mea me victam doceat fortuna dolere.</span><span></span>
<span><span></span><span></span>extremam hanc oro veniam (miserere sororis);</span><span></span>
<span>quam mihi cum dederit, cumulatam morte remittam.”</span><span></span>
<span>Talibus orabat, talisque miserrima fletus</span><span></span>
</p>
</section><section><ul><li><sup>423</sup>noris π;<sup>5</sup>, <span>Baehrens</span>: noras <span>MPap</span>
</li><li><sup>427</sup>cineres <span>Pa, Servius</span>: -em <span>Mp</span>
</li><li><sup>428</sup>negat <span>Map</span>: -et <span>P</span>
</li><li><sup>436</sup>dederit <span>MPp</span>: -is <span>a, Servius</span> | cumulatam <span>Pap, Servius</span>: -a <span>M</span>
</li></ul></section></section><span>450</span></div><div><section><header><hgroup><h1>Aeneid</h1></hgroup></header><section>
<p>
<span>fertque refertque soror. sed nullis ille movetur</span><span></span>
<span>fletibus, aut voces ullas tractabilis audit;</span><span></span>
<span><span></span><span></span>fata obstant, placidasque viri deus obstruit auris.</span><span></span>
<span>ac velut annoso validam cum robore quercum</span><span></span>
<span>Alpini Boreae nunc hinc nunc flatibus illinc</span><span></span>
<span>
 eruere inter se certant; it stridor, et altae</span><span></span>
<span>consternunt terram concusso stipite frondes;</span><span></span>
<span><span></span><span></span>ipsa haeret scopulis et quantum vertice ad auras</span><span></span>
<span>aetherias, tantum radice in Tartara tendit:</span><span></span>
<span>haud secus adsiduis hinc atque hinc vocibus heros</span><span></span>
<span>tunditur, et magno persentit pectore curas;</span><span></span>
<span>mens immota manet, lacrimae volvuntur inanes.</span><span></span>
<span><span></span><span></span> Tum vero infelix fatis exterrita Dido</span><span></span>
<span>mortem orat; taedet caeli convexa tueri.</span><span></span>
<span>quo magis inceptum peragat lucemque relinquat,</span><span></span>
<span>vidit, turicremis cum dona imponeret aris,</span><span></span>
<span>(horrendum dictu) latices nigrescere sacros</span><span></span>
<span><span></span><span></span>fusaque in obscenum se vertere vina cruorem;</span><span></span>
<span>hoc visum nulli, non ipsi effata sorori.</span><span></span>
<span>praeterea fuit in tectis de marmore templum</span><span></span>
<span>coniugis antiqui, miro quod honore colebat,</span><span></span>
<span>velleribus niveis et festa fronde revinctum:</span><span></span>
<span><span></span><span></span>hinc exaudiri voces et verba vocantis</span><span></span>
<span>visa viri, nox cum terras obscura teneret,</span><span></span>
<span>solaque culminibus ferali carmine bubo</span><span></span>
<span>saepe queri et longas in fletum ducere voces;</span><span></span>
<span>multaque praeterea vatum praedicta priorum</span><span></span>
<span><span></span><span></span>terribili monitu horrificant. agit ipse furentem</span><span></span>
<span>in somnis ferus Aeneas, semperque relinqui</span><span></span>
<span>sola sibi, semper longam incomitata videtur</span><span></span>
</p>
</section><section><ul><li><sup>446</sup>radice <span>Fa</span>: -em <span>MPp</span>
</li><li><sup>456</sup>sorori <span>MPap</span>: s. est <span>F</span>
</li><li><sup>464</sup>priorum <span>FPap</span>: pi- <span>M</span>: <span>Servius knows both</span>
</li></ul></section></section><span>452</span></div><div><section><header><hgroup><h1>Aeneid</h1></hgroup></header><section>
<p>
<span>ire viam et Tyrios deserta quaerere terra,</span><span></span>
<span>Euiadum veluti demens videt agmina Pentheus</span><span></span>
<span><span></span><span></span>et solem geminum et duplices se ostendere Thebas,</span><span></span>
<span>aut Agamemnonius Poenis agitatus Orestes,</span><span></span>
<span>armatam facibus matrem et serpentibus atris</span><span></span>
<span>cum fugit ultricesque sedent in limine Dirae.</span><span></span>
<span>Ergo ubi concepit furias evicta dolore</span><span></span>
<span><span></span><span></span>decrevitque mori, tempus secum ipsa modumque</span><span></span>
<span>exigit, et maestam dictis adgressa sororem</span><span></span>
<span>consilium vultu tegit ac spem fronte serenat:</span><span></span>
<span>“inveni, germana, viam (gratare sorori),</span><span></span>
<span>quae mihi reddat eum vel eo me solvat amantem.</span><span></span>
<span><span></span><span></span>Oceani finem iuxta solemque cadentem</span><span></span>
<span>ultimus Aethiopum locus est, ubi maximus Atlas</span><span></span>
<span>axem umero torquet stellis ardentibus aptum:</span><span></span>
<span>hinc mihi Massylae gentis monstrata sacerdos,</span><span></span>
<span>Hesperidum templi custos, epulasque draconi</span><span></span>
<span><span></span><span></span>quae dabat et sacros servabat in arbore ramos,</span><span></span>
<span>spargens umida mella soporiferumque papaver.</span><span></span>
<span>haec se carminibus promittit solvere mentes</span><span></span>
<span>quas velit, ast aliis duras immittere curas;</span><span></span>
<span>sistere aquam fluviis et vertere sidera retro;</span><span></span>
<span><span></span><span></span>nocturnosque movet Manis; mugire videbis</span><span></span>
<span>sub pedibus terram et descendere montibus ornos.</span><span></span>
<span>testor, cara, deos et te, germana, tuumque</span><span></span>
<span>dulce caput, magicas invitam accingier artes.</span><span></span>
<span>tu secreta pyram tecto interiore sub auras</span><span></span>
<span><span></span><span></span>erige et arma viri, thalamo quae fixa reliquit</span><span></span>
<span>impius, exuviasque omnis lectumque iugalem,</span><span></span>
</p>
</section><section><ul><li><sup>469</sup>Euiadum <span>S. Allen, Courtney</span>: Eumenidum <span>FMPa</span>
</li><li><sup>471</sup>Poenis <span>Markland</span>: scaenis <span>codd.</span> (<span>cf.</span> 3.331)</li><li><sup>473</sup>Dirae <span>FMap</span>: divae <span>P</span>
</li></ul></section></section><span>454</span></div><div><section><header><hgroup><h1>Aeneid</h1></hgroup></header><section>
<p>
<span>quo perii, superimponas; abolere nefandi</span><span></span>
<span>cuncta viri monumenta iuvat, monstratque sacerdos.”</span><span></span>
<span>haec effata silet; pallor simul occupat ora.</span><span></span>
<span><span></span><span></span>non tamen Anna novis praetexere funera sacris</span><span></span>
<span>germanam credit, nec tantos mente furores</span><span></span>
<span>concipit aut graviora timet quam morte Sychaei.</span><span></span>
<span>ergo iussa parat . . .</span><span></span>
<span>At regina, pyra penetrali in sede sub auras</span><span></span>
<span><span></span><span></span>erecta ingenti taedis atque ilice secta,</span><span></span>
<span>intenditque locum sertis et fronde coronat</span><span></span>
<span>funerea; super exuvias ensemque relictum</span><span></span>
<span>effigiemque toro locat, haud ignara futuri.</span><span></span>
<span>stant arae circum et crinis effusa sacerdos</span><span></span>
<span><span></span><span></span>ter centum tonat ore deos, Erebumque Chaosque</span><span></span>
<span>tergeminamque Hecaten, tria virginis ora Dianae.</span><span></span>
<span>sparserat et latices simulatos fontis Averni;</span><span></span>
<span>falcibus et messae ad lunam quaeruntur aënis</span><span></span>
<span>pubentes herbae nigri cum lacte veneni;</span><span></span>
<span><span></span><span></span>quaeritur et nascentis equi de fronte revulsus</span><span></span>
<span>et matri praereptus amor . . .</span><span></span>
<span>ipsa mola manibusque piis altaria iuxta,</span><span></span>
<span>unum exuta pedem vinclis, in veste recincta,</span><span></span>
<span>testatur moritura deos et conscia fati</span><span></span>
<span><span></span><span></span>sidera; tum, si quod non aequo foedere amantis</span><span></span>
<span>curae numen habet iustumque memorque, precatur.</span><span></span>
<span>
 Nox erat, et placidum carpebant fessa soporem</span><span></span>
<span>corpora per terras, silvaeque et saeva quierant</span><span></span>
<span>aequora, cum medio volvuntur sidera lapsu,</span><span></span>
<span><span></span><span></span>cum tacet omnis ager, pecudes pictaeque volucres,</span><span></span>
</p>
</section><section><ul><li><sup>497</sup>superimponas <span>Pa</span>: -ant <span>FMp</span>
</li><li><sup>498</sup>iuvat <span>Fap</span>: iubet <span>MP</span>
</li><li><sup>517</sup>mola <span>Fap, Servius</span>: molam <span>MP</span>
</li></ul></section></section><span>456</span></div><div><section><header><hgroup><h1>Aeneid</h1></hgroup></header><section>
<p>
<span>quaeque lacus late liquidos, quaeque aspera dumis</span><span></span>
<span>rura tenent, somno positae sub nocte silenti.</span><span></span>
<span>
<span>lenibant curas et corda oblita laborum.</span>
</span><span></span>
<span>at non infelix animi Phoenissa, neque umquam</span><span></span>
<span><span></span><span></span>solvitur in somnos, oculisve aut pectore noctem</span><span></span>
<span>accipit; ingeminant curae, rursusque resurgens</span><span></span>
<span>saevit amor, magnoque irarum fluctuat aestu.</span><span></span>
<span>sic adeo insistit secumque ita corde volutat:</span><span></span>
<span>“en, quid ago? rursusne procos inrisa priores</span><span></span>
<span><span></span><span></span>experiar, Nomadumque petam conubia supplex,</span><span></span>
<span>quos ego sim totiens iam dedignata maritos?</span><span></span>
<span>Iliacas igitur classis atque ultima Teucrum</span><span></span>
<span>iussa sequar? quiane auxilio iuvat ante levatos</span><span></span>
<span>et bene apud memores veteris stat gratia facti?</span><span></span>
<span><span></span><span></span>quis me autem, fac velle, sinet ratibusve superbis</span><span></span>
<span>invisam accipiet? nescis, heu! perdita, necdum</span><span></span>
<span>Laomedonteae sentis periuria gentis?</span><span></span>
<span>quid tum? sola fuga nautas comitabor ovantis?</span><span></span>
<span>an Tyriis omnique manu stipata meorum</span><span></span>
<span><span></span><span></span>inferar et, quos Sidonia vix urbe revelli,</span><span></span>
<span>rursus agam pelago et ventis dare vela iubebo?</span><span></span>
<span>quin morere, ut merita es, ferroque averte dolorem.</span><span></span>
<span>tu lacrimis evicta meis, tu prima furentem</span><span></span>
<span>his, germana, malis oneras atque obicis hosti.</span><span></span>
<span><span></span><span></span>non licuit thalami expertem sine crimine vitam</span><span></span>
<span>degere, more ferae, talis nec tangere curas;</span><span></span>
<span>non servata fides cineri promissa Sychaeo.”</span><span></span>
<span>tantos illa suo rumpebat pectore questus.</span><span></span>
<span>Aeneas celsa in puppi, iam certus eundi,</span><span></span>
</p>
</section><section><ul><li><sup>541</sup>invisam <span>MPap</span>: inrisam <span>M</span>
<sup>2</sup>
</li></ul></section></section><span>458</span></div><div><section><header><hgroup><h1>Aeneid</h1></hgroup></header><section>
<p>
<span>
 carpebat somnos, rebus iam rite paratis.</span><span></span>
<span><span></span><span></span>huic se forma dei vultu redeuntis eodem</span><span></span>
<span>obtulit in somnis rursusque ita visa monere est,</span><span></span>
<span>omnia Mercurio similis, vocemque coloremque</span><span></span>
<span>et crinis flavos et membra decora iuventa:</span><span></span>
<span><span></span><span></span>“nate dea, potes hoc sub casu ducere somnos,</span><span></span>
<span>nec quae te circum stent deinde pericula cernis,</span><span></span>
<span>demens, nec Zephyros audis spirare secundos?</span><span></span>
<span>illa dolos dirumque nefas in pectore versat,</span><span></span>
<span>certa mori, variosque irarum concitat aestus.</span><span></span>
<span><span></span><span></span>non fugis hinc praeceps, dum praecipitare potestas?</span><span></span>
<span>iam mare turbari trabibus saevasque videbis</span><span></span>
<span>conlucere faces, iam fervere litora flammis,</span><span></span>
<span>si te his attigerit terris Aurora morantem.</span><span></span>
<span>heia age, rumpe moras! varium et mutabile semper</span><span></span>
<span><span></span><span></span>femina.” sic fatus nocti se immiscuit atrae.</span><span></span>
<span>Tum vero Aeneas subitis exterritus umbris</span><span></span>
<span>corripit e somno corpus sociosque fatigat:</span><span></span>
<span>“praecipites vigilate, viri, et considite transtris;</span><span></span>
<span>solvite vela citi. deus aethere missus ab alto</span><span></span>
<span><span></span><span></span>festinare fugam tortosque incidere funis</span><span></span>
<span>ecce iterum instimulat. sequimur te, sancte deorum,</span><span></span>
<span>quisquis es, imperioque iterum paremus ovantes.</span><span></span>
<span>adsis o placidusque iuves et sidera caelo</span><span></span>
<span>dextra feras.” dixit vaginaque eripit ensem</span><span></span>
<span><span></span><span></span>fulmineum strictoque ferit retinacula ferro.</span><span></span>
<span>idem omnis simul ardor habet; rapiuntque ruuntque;</span><span></span>
<span>litora deseruere; latet sub classibus aequor;</span><span></span>
<span>adnixi torquent spumas et caerula verrunt.</span><span></span>
</p>
</section><section><ul><li><sup>559</sup>iuventa <span>FM</span>: -ae <span>Pap, Servius</span>
</li><li><sup>564</sup>variosque . . . concitat aestus <span>FPp</span>: -ioque . . . fluctuat -u <span>Ma</span> (532)</li><li><sup>576</sup>instimulat <span>FPp</span>: stim- <span>Ma</span>
</li></ul></section></section><span>460</span></div><div><section><header><hgroup><h1>Aeneid</h1></hgroup></header><section>
<p>
<span>
 Et iam prima novo spargebat lumine terras</span><span></span>
<span><span></span><span></span>Tithoni croceum linquens Aurora cubile.</span><span></span>
<span>regina, e speculis ut primum albescere lucem</span><span></span>
<span>vidit et aequatis classem procedere velis,</span><span></span>
<span>litoraque et vacuos sensit sine remige portus,</span><span></span>
<span>terque quaterque manu pectus percussa decorum</span><span></span>
<span><span></span><span></span>flaventisque abscissa comas, “pro Iuppiter! ibit</span><span></span>
<span>hic,” ait, “et nostris inluserit advena regnis?</span><span></span>
<span>non arma expedient totaque ex urbe sequentur,</span><span></span>
<span>deripientque rates alii navalibus? ite,</span><span></span>
<span>ferte citi flammas, date tela, impellite remos!</span><span></span>
<span><span></span><span></span>quid loquor? aut ubi sum? quae mentem insania mutat?</span><span></span>
<span>infelix Dido, nunc te facta impia tangunt?</span><span></span>
<span>tum decuit, cum sceptra dabas. en dextra fidesque,</span><span></span>
<span>quem secum patrios aiunt portare Penates,</span><span></span>
<span>quem subiisse umeris confectum aetate parentem!</span><span></span>
<span><span></span><span></span>non potui abreptum divellere corpus et undis</span><span></span>
<span>spargere? non socios, non ipsum absumere ferro</span><span></span>
<span>Ascanium patriisque epulandum ponere mensis?</span><span></span>
<span>verum anceps pugnae fuerat fortuna. fuisset:</span><span></span>
<span>quem metui moritura? faces in castra tulissem</span><span></span>
<span><span></span><span></span>implessemque foros flammis natumque patremque</span><span></span>
<span>cum genere exstinxem, memet super ipsa dedissem.</span><span></span>
<span>Sol, qui terrarum flammis opera omnia lustras,</span><span></span>
<span>tuque harum interpres curarum et conscia Iuno,</span><span></span>
<span>nocturnisque Hecate triviis ululata per urbes</span><span></span>
<span><span></span><span></span>et Dirae ultrices et di morientis Elissae,</span><span></span>
<span>accipite haec, meritumque malis advertite numen</span><span></span>
<span>et nostras audite preces. si tangere portus</span><span></span>
</p>
</section><section><ul><li><sup>586</sup>primum <span>FP</span>: -am <span>Pap</span>
</li><li><sup>593</sup>deripient <span>Heinsius</span>: di- <span>codd.</span>
</li><li><sup>598</sup>portare <span>Pa</span>: -asse <span>M</span>: -arese <span>p (conflation of variants)</span>
</li></ul></section></section><span>462</span></div><div><section><header><hgroup><h1>Aeneid</h1></hgroup></header><section>
<p>
<span>infandum caput ac terris adnare necesse est,</span><span></span>
<span>et sic fata Iovis poscunt, hic terminus haeret:</span><span></span>
<span><span></span><span></span>at bello audacis populi vexatus et armis,</span><span></span>
<span>finibus extorris, complexu avulsus Iuli,</span><span></span>
<span>auxilium imploret videatque indigna suorum</span><span></span>
<span>funera; nec, cum se sub leges pacis iniquae</span><span></span>
<span>tradiderit, regno aut optata luce fruatur,</span><span></span>
<span><span></span><span></span>sed cadat ante diem mediaque inhumatus harena.</span><span></span>
<span>haec precor, hanc vocem extremam cum sanguine fundo.</span><span></span>
<span>tum vos, o Tyrii, stirpem et genus omne futurum</span><span></span>
<span>exercete odiis, cinerique haec mittite nostro</span><span></span>
<span>munera. nullus amor populis nec foedera sunto.</span><span></span>
<span><span></span><span></span>exoriare, aliquis nostris ex ossibus ultor,</span><span></span>
<span>qui face Dardanios ferroque sequare colonos,</span><span></span>
<span>nunc, olim, quocumque dabunt se tempore vires.</span><span></span>
<span>litora litoribus contraria, fluctibus undas</span><span></span>
<span>imprecor, arma armis; pugnent ipsique nepotesque.”</span><span></span>
<span><span></span><span></span> Haec ait, et partis animum versabat in omnis,</span><span></span>
<span>invisam quaerens quam primum abrumpere lucem.</span><span></span>
<span>tum breviter Barcen nutricem adfata Sychaei,</span><span></span>
<span>namque suam patria antiqua cinis ater habebat:</span><span></span>
<span>“Annam, cara mihi nutrix, huc siste sororem;</span><span></span>
<span><span></span><span></span>dic corpus properet fluviali spargere lympha,</span><span></span>
<span>et pecudes secum et monstrata piacula ducat.</span><span></span>
<span>sic veniat, tuque ipsa pia tege tempora vitta.</span><span></span>
<span>sacra Iovi Stygio, quae rite incepta paravi,</span><span></span>
</p></section></section><span>464</span></div><div><section><header><hgroup><h1>Aeneid</h1></hgroup></header><section><p>
<span>perficere est animus finemque imponere curis</span><span></span>
<span><span></span><span></span>Dardaniique rogum capitis permittere flammae.”</span><span></span>
<span>sic ait. illa gradum studio celerabat anili.</span><span></span>
<span>at trepida et coeptis immanibus effera Dido,</span><span></span>
<span>sanguineam volvens aciem, maculisque trementis</span><span></span>
<span>interfusa genas, et pallida morte futura,</span><span></span>
<span><span></span><span></span>interiora domus inrumpit limina, et altos</span><span></span>
<span>conscendit furibunda rogos, ensemque recludit</span><span></span>
<span>Dardanium, non hos quaesitum munus in usus.</span><span></span>
<span>hic, postquam Iliacas vestes notumque cubile</span><span></span>
<span>conspexit, paulum lacrimis et mente morata</span><span></span>
<span><span></span><span></span>incubuitque toro dixitque novissima verba:</span><span></span>
<span>
 “dulces exuviae, dum fata deusque sinebat,</span><span></span>
<span>accipite hanc animam meque his exsolvite curis.</span><span></span>
<span>vixi et, quem dederat cursum Fortuna, peregi,</span><span></span>
<span>et nunc magna mei sub terras ibit imago.</span><span></span>
<span><span></span><span></span>urbem praeclaram statui, mea moenia vidi,</span><span></span>
<span>ulta virum poenas inimico a fratre recepi,</span><span></span>
<span>felix, heu! nimium felix, si litora tantum</span><span></span>
<span>numquam Dardaniae tetigissent nostra carinae!”</span><span></span>
<span>dixit et os impressa toro, “moriemur inultae,</span><span></span>
<span><span></span><span></span>sed moriamur,” ait. “sic, sic iuvat ire sub umbras.</span><span></span>
<span>hauriat hunc oculis ignem crudelis ab alto</span><span></span>
<span>Dardanus et nostrae secum ferat omina mortis.”</span><span></span>
<span>Dixerat, atque illam media inter talia ferro</span><span></span>
<span>conlapsam aspiciunt comites, ensemque cruore</span><span></span>
<span><span></span><span></span>spumantem sparsasque manus. it clamor ad alta</span><span></span>
<span>atria; concussam bacchatur Fama per urbem.</span><span></span>
<span>lamentis gemituque et femineo ululatu</span><span></span>
<span>tecta fremunt, resonat magnis plangoribus aether,</span><span></span>
</p>
</section><section><ul><li><sup>640</sup>flammae <span>Pap</span>: -is <span>M</span>
</li><li><sup>641</sup>celerabat <span>Map</span>: -brabat <span>P</span>: <span>Servius knows both</span> | anili <span>M</span>: -em <span>Pap</span>
</li><li><sup>651</sup>sinebat <span>MPa</span>: -ant <span>Fp</span>
</li></ul></section></section><span>466</span></div><div><section><header><hgroup><h1>Aeneid</h1></hgroup></header><section>
<p>
<span>non aliter, quam si immissis ruat hostibus omnis</span><span></span>
<span><span></span><span></span>Karthago aut antiqua Tyros, flammaeque furentes</span><span></span>
<span>culmina perque hominum volvantur perque deorum.</span><span></span>
<span>Audiit exanimis, trepidoque exterrita cursu</span><span></span>
<span>unguibus ora soror foedans et pectora pugnis</span><span></span>
<span>per medios ruit ac morientem nomine clamat:</span><span></span>
<span><span></span><span></span>“hoc illud, germana, fuit? me fraude petebas?</span><span></span>
<span>hoc rogus iste mihi, hoc ignes araeque parabant?</span><span></span>
<span>quid primum deserta querar? comitemne sororem</span><span></span>
<span>sprevisti moriens? eadem me ad fata vocasses;</span><span></span>
<span>idem ambas ferro dolor atque eadem hora tulisset.</span><span></span>
<span><span></span><span></span>his etiam struxi manibus patriosque vocavi</span><span></span>
<span>voce deos, sic te ut posita, crudelis abessem?</span><span></span>
<span>exstinxti te meque, soror, populumque patresque</span><span></span>
<span>Sidonios urbemque tuam. date vulnera lymphis</span><span></span>
<span>abluam et, extremus si quis super halitus errat,</span><span></span>
<span><span></span><span></span>ore legam.” sic fata gradus evaserat altos,</span><span></span>
<span>semianimemque sinu germanam amplexa fovebat</span><span></span>
<span>cum gemitu atque atros siccabat veste cruores.</span><span></span>
<span>illa, gravis oculos conata attollere, rursus</span><span></span>
<span>
 deficit; infixum stridit sub pectore vulnus.</span><span></span>
<span><span></span><span></span>ter sese attollens cubitoque adnixa levavit;</span><span></span>
<span>ter revoluta toro est, oculisque errantibus alto</span><span></span>
<span>quaesivit caelo lucem ingemuitque reperta.</span><span></span>
<span>Tum Iuno omnipotens, longum miserata dolorem</span><span></span>
<span>difficilisque obitus, Irim demisit Olympo,</span><span></span>
<span><span></span><span></span>quae luctantem animam nexosque resolveret artus.</span><span></span>
<span>nam quia nec fato, merita nec morte peribat,</span><span></span>
</p>
</section></section><span>468</span></div><div><section><header><hgroup><h1>Aeneid</h1></hgroup></header><section>
<p>
<span>sed misera ante diem subitoque accensa furore,</span><span></span>
<span>nondum illi flavum Proserpina vertice crinem</span><span></span>
<span>abstulerat Stygioque caput damnaverat Orco.</span><span></span>
<span><span></span><span></span>ergo Iris croceis per caelum roscida pinnis,</span><span></span>
<span>mille trahens varios adverso sole colores,</span><span></span>
<span>devolat et supra caput adstitit. “hunc ego Diti</span><span></span>
<span>sacrum iussa fero teque isto corpore solvo”:</span><span></span>
<span>sic ait et dextra crinem secat; omnis et una</span><span></span>
<span><span></span><span></span>dilapsus calor atque in ventos vita recessit.</span><span></span>
</p>
</section></section><span>470</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber V</span></h2>
<p>
<span>
 Interea medium Aeneas iam classe tenebat</span><span></span>
<span>certus iter fluctusque atros Aquilone secabat,</span><span></span>
<span>moenia respiciens, quae iam infelicis Elissae</span><span></span>
<span>conlucent flammis. quae tantum accenderit ignem</span><span></span>
<span><span></span><span></span>causa latet; duri magno sed amore dolores</span><span></span>
<span>polluto notumque, furens quid femina possit,</span><span></span>
<span>triste per augurium Teucrorum pectora ducunt.</span><span></span>
<span>Ut pelagus tenuere rates nec iam amplius ulla</span><span></span>
<span>occurrit tellus, maria undique et undique caelum,</span><span></span>
<span><span></span><span></span>olli caeruleus supra caput adstitit imber,</span><span></span>
<span>noctem hiememque ferens, et inhorruit unda tenebris.</span><span></span>
<span>ipse gubernator puppi Palinurus ab alta:</span><span></span>
<span>“heu! quianam tanti cinxerunt aethera nimbi?</span><span></span>
<span>quidve, pater Neptune, paras?” sic deinde locutus</span><span></span>
<span><span></span><span></span>colligere arma iubet validisque incumbere remis,</span><span></span>
<span>obliquatque sinus in ventum ac talia fatur:</span><span></span>
<span>“magnanime Aenea, non, si mihi Iuppiter auctor</span><span></span>
<span>spondeat, hoc sperem Italiam contingere caelo.</span><span></span>
<span>mutati transversa fremunt et vespere ab atro</span><span></span>
<span><span></span><span></span>consurgunt venti, atque in nubem cogitur aër.</span><span></span>
<span>nec nos obniti contra nec tendere tantum</span><span></span>
<span>sufficimus. superat quoniam Fortuna, sequamur,</span><span></span>
<span>quoque vocat, vertamus iter. nec litora longe</span><span></span>
<span>fida reor fraterna Erycis portusque Sicanos,</span><span></span>
</p>
</section></section><span>472</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>si modo rite memor servata remetior astra.”</span><span></span>
<span>tum pius Aeneas: “equidem sic poscere ventos</span><span></span>
<span>iamdudum et frustra cerno te tendere contra</span><span></span>
<span>flecte viam velis. an sit mihi gratior ulla,</span><span></span>
<span>quove magis fessas optem demittere navis,</span><span></span>
<span><span></span><span></span>quam quae Dardanium tellus mihi servat Acesten</span><span></span>
<span>et patris Anchisae gremio complectitur ossa?”</span><span></span>
<span>haec ubi dicta, petunt portus, et vela secundi</span><span></span>
<span>intendunt Zephyri; fertur cita gurgite classis,</span><span></span>
<span>et tandem laeti notae advertuntur harenae.</span><span></span>
<span><span></span><span></span> At procul ex celso miratus vertice montis</span><span></span>
<span>adventum sociasque rates occurrit Acestes,</span><span></span>
<span>
 horridus in iaculis et pelle Libystidis ursae,</span><span></span>
<span>Troïa Crimiso conceptum flumine mater</span><span></span>
<span>quem genuit. veterum non immemor ille parentum</span><span></span>
<span><span></span><span></span>gratatur reduces et gaza laetus agresti</span><span></span>
<span>excipit, ac fessos opibus solatur amicis.</span><span></span>
<span>Postera cum primo stellas Oriente fugarat</span><span></span>
<span>clara dies, socios in coetum litore ab omni</span><span></span>
<span>advocat Aeneas tumulique ex aggere fatur:</span><span></span>
<span><span></span><span></span>“Dardanidae magni, genus alto a sanguine divum,</span><span></span>
<span>annuus exactis completur mensibus orbis,</span><span></span>
<span>ex quo reliquias divinique ossa parentis</span><span></span>
<span>condidimus terra maestasque sacravimus aras.</span><span></span>
<span>iamque dies, nisi fallor, adest, quem semper acerbum,</span><span></span>
<span><span></span><span></span>semper honoratum (sic di voluistis) habebo.</span><span></span>
<span>hunc ego Gaetulis agerem si Syrtibus exsul,</span><span></span>
<span>Argolicove mari deprensus et urbe Mycenae,</span><span></span>
<span>annua vota tamen sollemnisque ordine pompas</span><span></span>
</p>
</section><section><ul><li><sup>29</sup>demittere <span>p</span>: di- <span>MPa</span>
</li><li><sup>38</sup>Crimiso <span>Güthling</span>: Criniso <span>codd.</span>
</li><li><sup>52</sup>urbe <span>MRp</span>: arce <span>P</span> | Mycenae <span>MP</span>: -is <span>R</span>: -am <span>p</span>
</li></ul></section></section><span>474</span></div><div><section><header><hgroup><h1>Aeneid</h1></hgroup></header><section>
<p>
<span>exsequerer strueremque suis altaria donis.</span><span></span>
<span><span></span><span></span>nunc ultro ad cineres ipsius et ossa parentis</span><span></span>
<span>(haud equidem sine mente, reor, sine numine divum)</span><span></span>
<span>adsumus et portus delati intramus amicos.</span><span></span>
<span>ergo agite et laetum cuncti celebremus honorem;</span><span></span>
<span>poscamus ventos, atque haec me sacra quotannis</span><span></span>
<span><span></span><span></span>urbe velit posita templis sibi ferre dicatis.</span><span></span>
<span>bina boum vobis Troia generatus Acestes</span><span></span>
<span>dat numero capita in navis; adhibete Penates</span><span></span>
<span>et patrios epulis et quos colit hospes Acestes.</span><span></span>
<span>praeterea, si nona diem mortalibus almum</span><span></span>
<span><span></span><span></span>Aurora extulerit radiisque retexerit orbem,</span><span></span>
<span>prima citae Teucris ponam certamina classis;</span><span></span>
<span>quique pedum cursu valet, et qui viribus audax</span><span></span>
<span>aut iaculo incedit melior levibusque sagittis,</span><span></span>
<span>seu crudo fidit pugnam committere caestu,</span><span></span>
<span><span></span><span></span>cuncti adsint meritaeque exspectent praemia palmae.</span><span></span>
<span>ore favete omnes et cingite tempora ramis.”</span><span></span>
<span>Sic fatus velat materna tempora myrto.</span><span></span>
<span>
 hoc Helymus facit, hoc aevi maturus Acestes,</span><span></span>
<span>hoc puer Ascanius, sequitur quos cetera pubes.</span><span></span>
<span><span></span><span></span>ille e concilio multis cum milibus ibat</span><span></span>
<span>ad tumulum, magna medius comitante caterva.</span><span></span>
<span>hic duo rite mero libans carchesia Baccho</span><span></span>
<span>fundit humi, duo lacte novo, duo sanguine sacro,</span><span></span>
<span>purpureosque iacit flores ac talia fatur:</span><span></span>
<span><span></span><span></span>“salve, sancte parens, iterum; salvete, recepti</span><span></span>
<span>nequiquam cineres animaeque umbraeque paternae.</span><span></span>
<span>non licuit finis Italos fataliaque arva</span><span></span>
<span>nec tecum Ausonium, quicumque est, quaerere Thybrim.”</span><span></span>
<span>dixerat haec, adytis cum lubricus anguis ab imis</span><span></span>
<span><span></span><span></span>septem ingens gyros, septena volumina traxit,</span><span></span>
</p>
</section></section><span>476</span></div><div><section><header><hgroup><h1>Aeneid</h1></hgroup></header><section>
<p>
<span>amplexus placide tumulum lapsusque per aras.</span><span></span>
<span>caeruleae cui terga notae maculosus et auro</span><span></span>
<span>squamam incendebat fulgor, ceu nubibus arcus</span><span></span>
<span>mille iacit varios adverso sole colores.</span><span></span>
<span><span></span><span></span>obstipuit visu Aeneas. ille agmine longo</span><span></span>
<span>tandem inter pateras et levia pocula serpens</span><span></span>
<span>libavitque dapes, rursusque innoxius imo</span><span></span>
<span>successit tumulo, et depasta altaria liquit.</span><span></span>
<span>hoc magis inceptos genitori instaurat honores,</span><span></span>
<span><span></span><span></span>incertus, geniumne loci famulumne parentis</span><span></span>
<span>esse putet; caedit binas de more bidentis</span><span></span>
<span>
 totque sues, totidem nigrantis terga iuvencos;</span><span></span>
<span>vinaque fundebat pateris animamque vocabat</span><span></span>
<span>Anchisae magni Manisque Acheronte remissos.</span><span></span>
<span><span></span><span></span>nec non et socii, quae cuique est copia, laeti</span><span></span>
<span>dona ferunt; onerant aras mactantque iuvencos;</span><span></span>
<span>ordine aëna locant alii fusique per herbam</span><span></span>
<span>subiciunt veribus prunas et viscera torrent.</span><span></span>
<span>Exspectata dies aderat, nonamque serena</span><span></span>
<span><span></span><span></span>Auroram Phaethontis equi iam luce vehebant,</span><span></span>
<span>famaque finitimos et clari nomen Acestae</span><span></span>
<span>excierat; laeto complerant litora coetu,</span><span></span>
<span>visuri Aeneadas, pars et certare parati.</span><span></span>
<span>
 munera principio ante oculos circoque locantur</span><span></span>
<span><span></span><span></span>in medio, sacri tripodes viridesque coronae</span><span></span>
<span>et palmae, pretium victoribus, armaque et ostro</span><span></span>
<span>perfusae vestes, argenti aurique talentum;</span><span></span>
<span>et tuba commissos medio canit aggere ludos.</span><span></span>
<span>Prima pares ineunt gravibus certamina remis</span><span></span>
</p>
</section><section><ul><li><sup>89</sup>iacit <span>MPVp</span>: trahit <span>R</span> (4.701)</li><li><sup>96</sup>binas <span>M</span>: quinas <span>PVp</span>: -que binas <span>R</span>
</li><li><sup>107</sup>complerant <span>PRp</span>: -ebant <span>M</span>
</li><li><sup>112</sup>talentum <span>MPp</span>: -a <span>FR</span>
</li></ul></section></section><span>478</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>quattuor ex omni delectae classe carinae.</span><span></span>
<span>velocem Mnestheus agit acri remige Pristim,</span><span></span>
<span>mox Italus Mnestheus, genus a quo nomine Memmi,</span><span></span>
<span>ingentemque Gyas ingenti mole Chimaeram,</span><span></span>
<span>urbis opus, triplici pubes quam Dardana versu</span><span></span>
<span><span></span><span></span>impellunt, terno consurgunt ordine remi;</span><span></span>
<span>Sergestusque, domus tenet a quo Sergia nomen,</span><span></span>
<span>Centauro invehitur magna, Scyllaque Cloanthus</span><span></span>
<span>caerulea, genus unde tibi, Romane Cluenti.</span><span></span>
<span>Est procul in pelago saxum spumantia contra</span><span></span>
<span><span></span><span></span>litora, quod tumidis submersum tunditur olim</span><span></span>
<span>fluctibus, hiberni condunt ubi sidera Cori;</span><span></span>
<span>tranquillo silet immotaque attollitur unda</span><span></span>
<span>campus et apricis statio gratissima mergis.</span><span></span>
<span>hic viridem Aeneas frondenti ex ilice metam</span><span></span>
<span><span></span><span></span>constituit signum nautis pater, unde reverti</span><span></span>
<span>scirent et longos ubi circumflectere cursus.</span><span></span>
<span>tum loca sorte legunt, ipsique in puppibus auro</span><span></span>
<span>ductores longe effulgent ostroque decori;</span><span></span>
<span>cetera populea velatur fronde iuventus</span><span></span>
<span><span></span><span></span>nudatosque umeros oleo perfusa nitescit.</span><span></span>
<span>considunt transtris, intentaque bracchia remis;</span><span></span>
<span>intenti exspectant signum, exsultantiaque haurit</span><span></span>
<span>corda pavor pulsans laudumque arrecta cupido.</span><span></span>
<span>inde ubi clara dedit sonitum tuba, finibus omnes,</span><span></span>
<span><span></span><span></span>haud mora, prosiluere suis; ferit aethera clamor</span><span></span>
<span>nauticus, adductis spumant freta versa lacertis.</span><span></span>
<span>infindunt pariter sulcos, totumque dehiscit</span><span></span>
</p></section></section><span>480</span></div><div><section><header><hgroup><h1>Aeneid</h1></hgroup></header><section><p>
<span>convulsum remis rostrisque tridentibus aequor.</span><span></span>
<span>non tam praecipites biiugo certamine campum</span><span></span>
<span><span></span><span></span>corripuere ruuntque effusi carcere currus;</span><span></span>
<span>nec sic immissis aurigae undantia lora</span><span></span>
<span>concussere iugis pronique in verbera pendent.</span><span></span>
<span>tum plausu fremituque virum studiisque faventum</span><span></span>
<span>consonat omne nemus, vocemque inclusa volutant</span><span></span>
<span><span></span><span></span>litora, pulsati colles clamore resultant.</span><span></span>
<span>Effugit ante alios primisque elabitur undis</span><span></span>
<span>turbam inter fremitumque Gyas; quem deinde Cloanthus</span><span></span>
<span>consequitur, melior remis, sed pondere pinus</span><span></span>
<span>tarda tenet. post hos aequo discrimine Pristis</span><span></span>
<span><span></span><span></span>Centaurusque locum tendunt superare priorem;</span><span></span>
<span>et nunc Pristis habet, nunc victam praeterit ingens</span><span></span>
<span>Centaurus, nunc una ambae iunctisque feruntur</span><span></span>
<span>frontibus et longa sulcant vada salsa carina.</span><span></span>
<span>
 iamque propinquabant scopulo metamque tenebant,</span><span></span>
<span><span></span><span></span>cum princeps medioque Gyas in gurgite victor</span><span></span>
<span>rectorem navis compellat voce Menoeten:</span><span></span>
<span>“quo tantum mihi dexter abis? huc derige gressum;</span><span></span>
<span>litus ama et laeva stringat sine palmula cautes;</span><span></span>
<span>altum alii teneant.” dixit, sed caeca Menoetes</span><span></span>
<span><span></span><span></span>saxa timens proram pelagi detorquet ad undas.</span><span></span>
<span>“quo diversus abis?” iterum “pete saxa, Menoete!”</span><span></span>
<span>cum clamore Gyas revocabat, et ecce Cloanthum</span><span></span>
<span>respicit instantem tergo et propiora tenentem.</span><span></span>
<span>ille inter navemque Gyae scopulosque sonantis</span><span></span>
<span><span></span><span></span>radit iter laevum interior subitoque priorem</span><span></span>
<span>praeterit et metis tenet aequora tuta relictis.</span><span></span>
</p>
</section><section><ul><li><sup>162</sup>derige <span>PR</span>: di- <span>Mp</span> | gressum <span>MPR</span>: cursum <span>p, Seneca, benef.</span> 6.7</li><li><sup>163</sup>laeva <span>MPp</span>: -as <span>R</span>
</li></ul></section></section><span>482</span></div><div><section><header><hgroup><h1>Aeneid</h1></hgroup></header><section>
<p>
<span>tum vero exarsit iuveni dolor ossibus ingens,</span><span></span>
<span>nec lacrimis caruere genae, segnemque Menoeten,</span><span></span>
<span>oblitus decorisque sui sociumque salutis,</span><span></span>
<span><span></span><span></span>in mare praecipitem puppi deturbat ab alta;</span><span></span>
<span>ipse gubernaclo rector subit, ipse magister,</span><span></span>
<span>hortaturque viros clavumque ad litora torquet.</span><span></span>
<span>at gravis, ut fundo vix tandem redditus imo est,</span><span></span>
<span>iam senior madidaque fluens in veste Menoetes</span><span></span>
<span><span></span><span></span>summa petit scopuli siccaque in rupe resedit.</span><span></span>
<span>illum et labentem Teucri et risere natantem</span><span></span>
<span>et salsos rident revomentem pectore fluctus.</span><span></span>
<span>Hic laeta extremis spes est accensa duobus,</span><span></span>
<span>Sergesto Mnestheique, Gyan superare morantem.</span><span></span>
<span><span></span><span></span>Sergestus capit ante locum scopuloque propinquat,</span><span></span>
<span>nec tota tamen ille prior praeeunte carina;</span><span></span>
<span>parte prior, partem rostro premit aemula Pristis.</span><span></span>
<span>at media socios incedens nave per ipsos</span><span></span>
<span>hortatur Mnestheus: “nunc, nunc insurgite remis,</span><span></span>
<span><span></span><span></span>Hectorei socii, Troiae quos sorte suprema</span><span></span>
<span>delegi comites; nunc illas promite vires,</span><span></span>
<span>nunc animos, quibus in Gaetulis Syrtibus usi</span><span></span>
<span>Ionioque mari Maleaeque sequacibus undis.</span><span></span>
<span>non iam prima peto Mnestheus neque vincere certo;</span><span></span>
<span><span></span><span></span>quamquam o—sed superent, quibus hoc, Neptune, dedisti—</span><span></span>
<span>extremos pudeat rediise; hoc vincite, cives,</span><span></span>
<span>et prohibete nefas.” olli certamine summo</span><span></span>
<span>procumbunt; vastis tremit ictibus aerea puppis,</span><span></span>
<span>subtrahiturque solum; tum creber anhelitus artus</span><span></span>
<span><span></span><span></span>aridaque ora quatit, sudor fluit undique rivis.</span><span></span>
</p>
</section><section><ul><li><sup>184</sup>Mnestheique <span>Heinsius</span>: -sthique <span>codd.</span>
</li><li><sup>187</sup>partem <span>M</span>: -im (<span>accusative</span>) <span>PRp</span>
</li></ul></section></section><span>484</span></div><div><section><header><hgroup><h1>Aeneid</h1></hgroup></header><section>
<p>
<span>attulit ipse viris optatum casus honorem.</span><span></span>
<span>namque furens animi dum proram ad saxa suburget</span><span></span>
<span>interior spatioque subit Sergestus iniquo,</span><span></span>
<span>infelix saxis in procurrentibus haesit.</span><span></span>
<span><span></span><span></span>concussae cautes, et acuto in murice remi</span><span></span>
<span>obnixi crepuere, inlisaque prora pependit.</span><span></span>
<span>consurgunt nautae et magno clamore morantur</span><span></span>
<span>ferratasque trudes et acuta cuspide contos</span><span></span>
<span>expediunt fractosque legunt in gurgite remos.</span><span></span>
<span><span></span><span></span>at laetus Mnestheus successuque acrior ipso</span><span></span>
<span>agmine remorum celeri ventisque vocatis</span><span></span>
<span>prona petit maria et pelago decurrit aperto.</span><span></span>
<span>qualis spelunca subito commota columba,</span><span></span>
<span>cui domus et dulces latebroso in pumice nidi,</span><span></span>
<span><span></span><span></span>fertur in arva volans plausumque exterrita pinnis</span><span></span>
<span>dat tecto ingentem, mox aëre lapsa quieto</span><span></span>
<span>radit iter liquidum celeris neque commovet alas:</span><span></span>
<span>sic Mnestheus, sic ipsa fuga secat ultima Pristis</span><span></span>
<span>aequora, sic illam fert impetus ipse volantem.</span><span></span>
<span><span></span><span></span>et primum in scopulo luctantem deserit alto</span><span></span>
<span>Sergestum brevibusque vadis frustraque vocantem</span><span></span>
<span>auxilia et fractis discentem currere remis.</span><span></span>
<span>inde Gyan ipsamque ingenti mole Chimaeram</span><span></span>
<span>consequitur; cedit, quoniam spoliata magistro est.</span><span></span>
<span><span></span><span></span> Solus iamque ipso superest in fine Cloanthus;</span><span></span>
<span>quem petit et summis adnixus viribus urget.</span><span></span>
<span>tum vero ingeminat clamor, cunctique sequentem</span><span></span>
<span>instigant studiis, resonatque fragoribus aether.</span><span></span>
<span>hi proprium decus et partum indignantur honorem</span><span></span>
<span><span></span><span></span>ni teneant, vitamque volunt pro laude pacisci:</span><span></span>
<span>hos successus alit; possunt, quia posse videntur.</span><span></span>
<span>et fors aequatis cepissent praemia rostris,</span><span></span>
</p>
</section></section><span>486</span></div><div><section><header><hgroup><h1>Aeneid</h1></hgroup></header><section>
<p>
<span>ni palmas ponto tendens utrasque Cloanthus</span><span></span>
<span>fudissetque preces divosque in vota vocasset.</span><span></span>
<span><span></span><span></span>“di, quibus imperium est pelagi, quorum aequora curro,</span><span></span>
<span>vobis laetus ego hoc candentem in litore taurum</span><span></span>
<span>constituam ante aras voti reus, extaque salsos</span><span></span>
<span>proiciam in fluctus et vina liquentia fundam.”</span><span></span>
<span>dixit, eumque imis sub fluctibus audiit omnis</span><span></span>
<span><span></span><span></span>Nereidum Phorcique chorus Panopeaque virgo,</span><span></span>
<span>
 et pater ipse manu magna Portunus euntem</span><span></span>
<span>impulit: illa Noto citius volucrique sagitta</span><span></span>
<span>ad terram fugit et portu se condidit alto.</span><span></span>
<span>Tum satus Anchisa, cunctis ex more vocatis,</span><span></span>
<span><span></span><span></span>victorem magna praeconis voce Cloanthum</span><span></span>
<span>declarat viridique advelat tempora lauro,</span><span></span>
<span>muneraque in navis ternos optare iuvencos</span><span></span>
<span>vinaque et argenti magnum dat ferre talentum.</span><span></span>
<span>ipsis praecipuos ductoribus addit honores:</span><span></span>
<span><span></span><span></span>victori chlamydem auratam, quam plurima circum</span><span></span>
<span>purpura Maeandro duplici Meliboea cucurrit,</span><span></span>
<span>intextusque puer frondosa regius Ida</span><span></span>
<span>velocis iaculo cervos cursuque fatigat,</span><span></span>
<span>acer, anhelanti similis; quem praepes ab Ida</span><span></span>
<span><span></span><span></span>sublimem pedibus rapuit Iovis armiger uncis;</span><span></span>
<span>longaevi palmas nequiquam ad sidera tendunt</span><span></span>
<span>custodes, saevitque canum latratus in auras.</span><span></span>
<span>at qui deinde locum tenuit virtute secundum,</span><span></span>
<span>levibus huic hamis consertam auroque trilicem</span><span></span>
<span><span></span><span></span>loricam, quam Demoleo detraxerat ipse</span><span></span>
<span>victor apud rapidum Simoenta sub Ilio alto,</span><span></span>
</p>
</section><section><ul><li><sup>235</sup>aequora <span>M</span>: -e <span>PRp</span>
</li><li><sup>238</sup>et <span>MRp</span>: ac <span>P</span> (776)</li><li><sup>249</sup>praecipue <span>M, Nonius</span>
</li><li><sup>257</sup>in] ad <span>P</span>
</li></ul></section></section><span>488</span></div><div><section><header><hgroup><h1>Aeneid</h1></hgroup></header><section>
<p>
<span>donat habere viro, decus et tutamen in armis.</span><span></span>
<span>vix illam famuli Phegeus Sagarisque ferebant</span><span></span>
<span>multiplicem, conixi umeris; indutus at olim</span><span></span>
<span><span></span><span></span>Demoleos cursu palantis Troas agebat.</span><span></span>
<span>tertia dona facit geminos ex aere lebetas</span><span></span>
<span>cymbiaque argento perfecta atque aspera signis.</span><span></span>
<span>Iamque adeo donati omnes opibusque superbi</span><span></span>
<span>puniceis ibant evincti tempora taenis,</span><span></span>
<span><span></span><span></span>cum saevo e scopulo multa vix arte revulsus,</span><span></span>
<span>amissis remis atque ordine debilis uno,</span><span></span>
<span>inrisam sine honore ratem Sergestus agebat.</span><span></span>
<span>qualis saepe viae deprensus in aggere serpens,</span><span></span>
<span>aerea quem obliquum rota transiit aut gravis ictu</span><span></span>
<span><span></span><span></span>seminecem liquit saxo lacerumque viator;</span><span></span>
<span>nequiquam longos fugiens dat corpore tortus,</span><span></span>
<span>parte ferox ardensque oculis et sibila colla</span><span></span>
<span>arduus attollens; pars vulnere clauda retentat</span><span></span>
<span>nexantem nodis seque in sua membra plicantem:</span><span></span>
<span><span></span><span></span>tali remigio navis se tarda movebat;</span><span></span>
<span>vela facit tamen et plenis subit ostia velis.</span><span></span>
<span>Sergestum Aeneas promisso munere donat,</span><span></span>
<span>servatam ob navem laetus sociosque reductos.</span><span></span>
<span>olli serva datur, operum haud ignara Minervae,</span><span></span>
<span><span></span><span></span>Cressa genus, Pholoe, geminique sub ubere nati.</span><span></span>
<span>Hoc pius Aeneas misso certamine tendit</span><span></span>
<span>gramineum in campum, quem collibus undique curvis</span><span></span>
<span>cingebant silvae, mediaque in valle theatri</span><span></span>
<span>circus erat; quo se multis cum milibus heros</span><span></span>
<span><span></span><span></span>consessu medium tulit exstructoque resedit.</span><span></span>
</p>
</section><section><ul><li><sup>270</sup>revolsam <span>R</span>
</li><li><sup>279</sup>nexantem <span>RV</span>: nix- <span>MPp</span>
</li><li><sup>281</sup>plenis . . . velis <span>Mp</span> (1.400): v. . . . p. <span>PRV</span>
</li><li><sup>285</sup>ubere <span>PVp</span>: -a <span>MR</span> (3.392)</li></ul></section></section><span>490</span></div><div><section><header><hgroup><h1>Aeneid</h1></hgroup></header><section>
<p>
<span>hic, qui forte velint rapido contendere cursu,</span><span></span>
<span> invitat pretiis animos, et praemia ponit.</span><span></span>
<span>
 undique conveniunt Teucri mixtique Sicani,</span><span></span>
<span> Nisus et Euryalus primi . . .</span><span></span>
<span><span></span><span></span>Euryalus forma insignis viridique iuventa,</span><span></span>
<span>Nisus amore pio pueri; quos deinde secutus</span><span></span>
<span>regius egregia Priami de stirpe Diores;</span><span></span>
<span>hunc Salius simul et Patron, quorum alter Acarnan,</span><span></span>
<span>alter ab Arcadio Tegeaeae sanguine gentis;</span><span></span>
<span><span></span><span></span>tum duo Trinacrii iuvenes, Helymus Panopesque,</span><span></span>
<span>adsueti silvis, comites senioris Acestae;</span><span></span>
<span>multi praeterea, quos fama obscura recondit.</span><span></span>
<span>Aeneas quibus in mediis sic deinde locutus:</span><span></span>
<span>“accipite haec animis laetasque advertite mentes.</span><span></span>
<span><span></span><span></span>nemo ex hoc numero mihi non donatus abibit.</span><span></span>
<span>Cnosia bina dabo levato lucida ferro</span><span></span>
<span>spicula caelatamque argento ferre bipennem;</span><span></span>
<span>omnibus hic erit unus honos. tres praemia primi</span><span></span>
<span>accipient flavaque caput nectentur oliva.</span><span></span>
<span><span></span><span></span>primus equum phaleris insignem victor habeto;</span><span></span>
<span>alter Amazoniam pharetram plenamque sagittis</span><span></span>
<span>Threiciis, lato quam circum amplectitur auro</span><span></span>
<span>balteus et tereti subnectit fibula gemma;</span><span></span>
<span>tertius Argolica hac galea contentus abito.”</span><span></span>
<span><span></span><span></span> Haec ubi dicta, locum capiunt signoque repente</span><span></span>
<span>corripiunt spatia audito limenque relinquunt,</span><span></span>
<span>effusi nimbo similes. simul ultima signant,</span><span></span>
<span>primus abit longeque ante omnia corpora Nisus</span><span></span>
<span>emicat, et ventis et fulminis ocior alis;</span><span></span>
<span><span></span><span></span>proximus huic, longo sed proximus intervallo,</span><span></span>
<span>insequitur Salius; spatio post deinde relicto</span><span></span>
<span>tertius Euryalus . . .</span><span></span>
</p>
</section><section><ul><li><sup>299</sup>Arcadio <span>MR</span>: -a <span>Pp</span> | Tegeaeae <span>P</span>: Tegeae <span>p</span>: -geae de <span>M</span>
<sup>2</sup>
<span>P</span>
<sup>2</sup>: -gere de <span>M</span>: -gaea de <span>R</span>
</li></ul></section></section><span>492</span></div><div><section><header><hgroup><h1>Aeneid</h1></hgroup></header><section>
<p>
<span>Euryalumque Helymus sequitur; quo deinde sub ipso</span><span></span>
<span>ecce volat calcemque terit iam calce Diores,</span><span></span>
<span><span></span><span></span>incumbens umero; spatio et si plura supersint,</span><span></span>
<span>transeat elapsus prior ambiguumve relinquat.</span><span></span>
<span>iamque fere spatio extremo fessique sub ipsam</span><span></span>
<span>finem adventabant, levi cum sanguine Nisus</span><span></span>
<span>labitur infelix, caesis ut forte iuvencis</span><span></span>
<span><span></span><span></span>fusus humum viridisque super madefecerat herbas.</span><span></span>
<span>hic iuvenis iam victor ovans vestigia presso</span><span></span>
<span>haud tenuit titubata solo, sed pronus in ipso</span><span></span>
<span>concidit immundoque fimo sacroque cruore,</span><span></span>
<span>non tamen Euryali, non ille oblitus amorum:</span><span></span>
<span><span></span><span></span>nam sese opposuit Salio per lubrica surgens,</span><span></span>
<span>ille autem spissa iacuit revolutus harena.</span><span></span>
<span>emicat Euryalus et munere victor amici</span><span></span>
<span>prima tenet plausuque volat fremituque secundo.</span><span></span>
<span>post Helymus subit, et, nunc tertia palma, Diores.</span><span></span>
<span><span></span><span></span> Hic totum caveae consessum ingentis et ora</span><span></span>
<span>prima patrum magnis Salius clamoribus implet,</span><span></span>
<span>ereptumque dolo reddi sibi poscit honorem.</span><span></span>
<span>tutatur favor Euryalum lacrimaeque decorae,</span><span></span>
<span>gratior et pulchro veniens in corpore virtus.</span><span></span>
<span><span></span><span></span>adiuvat et magna proclamat voce Diores,</span><span></span>
<span>qui subiit palmae frustraque ad praemia venit</span><span></span>
<span>ultima, si primi Salio reddentur honores.</span><span></span>
<span>tum pater Aeneas, “vestra,” inquit, “munera vobis</span><span></span>
<span>certa manent, pueri, et palmam movet ordine nemo;</span><span></span>
<span><span></span><span></span>me liceat casus miserari insontis amici.”</span><span></span>
<span>sic fatus tergum Gaetuli immane leonis</span><span></span>
<span>dat Salio, villis onerosum atque unguibus aureis.</span><span></span>
</p>
</section><section><ul><li><sup>323</sup>quo <span>P</span>
<sup>2</sup>
<span>p</span>: quod <span>MR</span>: quem <span>P</span>
</li><li><sup>347</sup>reddentur <span>P</span>: -antur <span>MR</span>: -untur <span>M</span>
<sup>2</sup>
<span>p</span>
</li><li><sup>350</sup>miserari <span>Mp</span>: -eri <span>PR</span>
</li></ul></section></section><span>494</span></div><div><section><header><hgroup><h1>Aeneid</h1></hgroup></header><section>
<p>
<span>hic Nisus, “si tanta,” inquit, “sunt praemia victis,</span><span></span>
<span>et te lapsorum miseret, quae munera Niso</span><span></span>
<span><span></span><span></span>digna dabis, primam merui qui laude coronam,</span><span></span>
<span>ni me, quae Salium, fortuna inimica tulisset?”</span><span></span>
<span>et simul his dictis faciem ostentabat et udo</span><span></span>
<span>turpia membra fimo. risit pater optimus olli</span><span></span>
<span>et clipeum efferri iussit, Didymaonis artes,</span><span></span>
<span><span></span><span></span>Neptuni sacro Danais de poste refixum;</span><span></span>
<span>hoc iuvenem egregium praestanti munere donat.</span><span></span>
<span>Post ubi confecti cursus et dona peregit:</span><span></span>
<span>“nunc, si cui virtus animusque in pectore praesens,</span><span></span>
<span>adsit et evinctis attollat bracchia palmis.”</span><span></span>
<span><span></span><span></span>sic ait, et geminum pugnae proponit honorem,</span><span></span>
<span>victori velatum auro vittisque iuvencum,</span><span></span>
<span>ensem atque insignem galeam solacia victo.</span><span></span>
<span>nec mora; continuo vastis cum viribus effert</span><span></span>
<span>ora Dares magnoque virum se murmure tollit,</span><span></span>
<span><span></span><span></span>solus qui Paridem solitus contendere contra,</span><span></span>
<span>idemque ad tumulum, quo maximus occubat Hector,</span><span></span>
<span>victorem Buten, immani corpore qui se</span><span></span>
<span>Bebrycia veniens Amyci de gente ferebat,</span><span></span>
<span>perculit et fulva moribundum extendit harena.</span><span></span>
<span><span></span><span></span>talis prima Dares caput altum in proelia tollit,</span><span></span>
<span>ostenditque umeros latos alternaque iactat</span><span></span>
<span>bracchia protendens et verberat ictibus auras.</span><span></span>
<span>quaeritur huic alius; nec quisquam ex agmine tanto</span><span></span>
<span>audet adire virum manibusque inducere caestus.</span><span></span>
<span><span></span><span></span>ergo alacris cunctosque putans excedere palma</span><span></span>
<span>Aeneae stetit ante pedes, nec plura moratus</span><span></span>
<span>tum laeva taurum cornu tenet atque ita fatur:</span><span></span>
</p>
</section><section><ul><li><sup>359</sup>artes <span>Mp</span>: -em <span>PR</span>
</li><li><sup>374</sup>perculit <span>Pp</span>: -tulit <span>M</span>: -cutit <span>R</span>
</li><li><sup>382</sup>laeva <span>MRp</span>: -vo <span>P</span>
</li></ul></section></section><span>496</span></div><div><section><header><hgroup><h1>Aeneid</h1></hgroup></header><section>
<p>
<span>“nate dea, si nemo audet se credere pugnae,</span><span></span>
<span>quae finis standi? quo me decet usque teneri?</span><span></span>
<span><span></span><span></span>ducere dona iube.” cuncti simul ore fremebant</span><span></span>
<span>Dardanidae reddique viro promissa iubebant.</span><span></span>
<span>Hic gravis Entellum dictis castigat Acestes,</span><span></span>
<span>proximus ut viridante toro consederat herbae:</span><span></span>
<span>“Entelle, heroum quondam fortissime frustra,</span><span></span>
<span><span></span><span></span>tantane tam patiens nullo certamine tolli</span><span></span>
<span>dona sines? ubi nunc nobis deus ille, magister</span><span></span>
<span>nequiquam memoratus, Eryx? ubi fama per omnem</span><span></span>
<span>Trinacriam et spolia illa tuis pendentia tectis?”</span><span></span>
<span>ille sub haec: “non laudis amor nec gloria cessit</span><span></span>
<span><span></span><span></span>pulsa metu; sed enim gelidus tardante senecta</span><span></span>
<span>sanguis hebet, frigentque effetae in corpore vires.</span><span></span>
<span>si mihi, quae quondam fuerat quaque improbus iste</span><span></span>
<span>exsultat fidens, si nunc foret illa iuventas,</span><span></span>
<span>haud equidem pretio inductus pulchroque iuvenco</span><span></span>
<span><span></span><span></span>venissem, nec dona moror.” sic deinde locutus</span><span></span>
<span>in medium geminos immani pondere caestus</span><span></span>
<span>proiecit, quibus acer Eryx in proelia suetus</span><span></span>
<span>ferre manum duroque intendere bracchia tergo.</span><span></span>
<span>obstipuere animi: tantorum ingentia septem</span><span></span>
<span><span></span><span></span>terga boum plumbo insuto ferroque rigebant.</span><span></span>
<span>ante omnis stupet ipse Dares longeque recusat,</span><span></span>
<span>magnanimusque Anchisiades et pondus et ipsa</span><span></span>
<span>huc illuc vinclorum immensa volumina versat.</span><span></span>
<span>tum senior talis referebat pectore voces:</span><span></span>
<span><span></span><span></span>“quid, si quis caestus ipsius et Herculis arma</span><span></span>
<span>vidisset tristemque hoc ipso in litore pugnam?</span><span></span>
<span>haec germanus Eryx quondam tuus arma gerebat;</span><span></span>
<span>(sanguine cernis adhuc sparsoque infecta cerebro)</span><span></span>
<span>his magnum Alciden contra stetit; his ego suetus,</span><span></span>
</p>
</section></section><span>498</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>dum melior vires sanguis dabat, aemula necdum</span><span></span>
<span>temporibus geminis canebat sparsa senectus.</span><span></span>
<span>sed si nostra Dares haec Troïus arma recusat,</span><span></span>
<span>idque pio sedet Aeneae, probat auctor Acestes,</span><span></span>
<span>aequemus pugnas. Erycis tibi terga remitto</span><span></span>
<span><span></span><span></span>(solve metus), et tu Troianos exue caestus.”</span><span></span>
<span>haec fatus duplicem ex umeris reiecit amictum,</span><span></span>
<span><span></span><span></span>et magnos membrorum artus, magna ossa lacertosque</span><span></span>
<span>exuit atque ingens media consistit harena.</span><span></span>
<span>Tum satus Anchisa caestus pater extulit aequos</span><span></span>
<span>et paribus palmas amborum innexuit armis.</span><span></span>
<span>constitit in digitos extemplo arrectus uterque</span><span></span>
<span>bracchiaque ad superas interritus extulit auras.</span><span></span>
<span>abduxere retro longe capita ardua ab ictu</span><span></span>
<span>immiscentque manus manibus pugnamque lacessunt,</span><span></span>
<span><span></span><span></span>ille pedum melior motu fretusque iuventa,</span><span></span>
<span>hic membris et mole valens; sed tarda trementi</span><span></span>
<span>genua labant, vastos quatit aeger anhelitus artus.</span><span></span>
<span>multa viri nequiquam inter se vulnera iactant,</span><span></span>
<span>multa cavo lateri ingeminant et pectora vastos</span><span></span>
<span><span></span><span></span>dant sonitus, erratque auris et tempora circum</span><span></span>
<span>crebra manus, duro crepitant sub vulnere malae.</span><span></span>
<span>stat gravis Entellus nisuque immotus eodem,</span><span></span>
<span>corpore tela modo atque oculis vigilantibus exit.</span><span></span>
<span>ille, velut celsam oppugnat qui molibus urbem</span><span></span>
<span><span></span><span></span>aut montana sedet circum castella sub armis,</span><span></span>
<span>nunc hos, nunc illos aditus omnemque pererrat</span><span></span>
<span>arte locum et variis adsultibus inritus urget.</span><span></span>
<span>ostendit dextram insurgens Entellus et alte</span><span></span>
<span>extulit; ille ictum venientem a vertice velox</span><span></span>
<span><span></span><span></span>praevidit celerique elapsus corpore cessit;</span><span></span>
<span>Entellus vires in ventum effudit et ultro</span><span></span>
</p>
</section></section><span>500</span></div><div><section><header><hgroup><h1>Aeneid</h1></hgroup></header><section>
<p>
<span>ipse gravis graviterque ad terram pondere vasto</span><span></span>
<span>
 concidit, ut quondam cava concidit aut Erymantho</span><span></span>
<span>aut Ida in magna radicibus eruta pinus.</span><span></span>
<span><span></span><span></span>consurgunt studiis Teucri et Trinacria pubes;</span><span></span>
<span>it clamor caelo, primusque accurrit Acestes</span><span></span>
<span>aequaevumque ab humo miserans attollit amicum.</span><span></span>
<span>at non tardatus casu neque territus heros</span><span></span>
<span>acrior ad pugnam redit ac vim suscitat ira.</span><span></span>
<span><span></span><span></span>tum pudor incendit vires et conscia virtus,</span><span></span>
<span>praecipitemque Daren ardens agit aequore toto,</span><span></span>
<span>nunc dextra ingeminans ictus, nunc ille sinistra.</span><span></span>
<span>nec mora, nec requies; quam multa grandine nimbi</span><span></span>
<span>culminibus crepitant, sic densis ictibus heros</span><span></span>
<span><span></span><span></span>creber utraque manu pulsat versatque Dareta.</span><span></span>
<span>Tum pater Aeneas procedere longius iras</span><span></span>
<span>et saevire animis Entellum haud passus acerbis,</span><span></span>
<span>sed finem imposuit pugnae fessumque Dareta</span><span></span>
<span>eripuit, mulcens dictis, ac talia fatur:</span><span></span>
<span><span></span><span></span>“infelix, quae tanta animum dementia cepit?</span><span></span>
<span>non vires alias conversaque numina sentis?</span><span></span>
<span>cede deo.” dixitque et proelia voce diremit.</span><span></span>
<span>ast illum fidi aequales, genua aegra trahentem</span><span></span>
<span>iactantemque utroque caput crassumque cruorem</span><span></span>
<span><span></span><span></span>ore eiectantem mixtosque in sanguine dentes,</span><span></span>
<span>ducunt ad navis; galeamque ensemque vocati</span><span></span>
<span>accipiunt, palmam Entello taurumque relinquunt.</span><span></span>
<span>hic victor, superans animis tauroque superbus,</span><span></span>
<span>“nate dea vosque haec,” inquit, “cognoscite, Teucri,</span><span></span>
<span><span></span><span></span>et mihi quae fuerint iuvenali in corpore vires,</span><span></span>
<span>et qua servetis revocatum a morte Dareta.”</span><span></span>
</p>
</section><section><ul><li><sup>449</sup>radicibus <span>MPp</span>: -itus <span>RV</span>
</li><li><sup>457</sup>ille <span>PRV</span>: illa <span>p</span>: deinde <span>M</span>
</li><li><sup>470</sup>eiectantem <span>Pp</span>: iect- <span>MV</span>: iact- <span>R</span>
</li></ul></section></section><span>502</span></div><div><section><header><hgroup><h1>Aeneid</h1></hgroup></header><section>
<p>
<span>dixit et adversi contra stetit ora iuvenci,</span><span></span>
<span>qui donum astabat pugnae, durosque reducta</span><span></span>
<span>libravit dextra media inter cornua caestus,</span><span></span>
<span><span></span><span></span>arduus, effractoque inlisit in ossa cerebro:</span><span></span>
<span>sternitur exanimisque tremens procumbit humi bos.</span><span></span>
<span>ille super talis effundit pectore voces:</span><span></span>
<span>“hanc tibi, Eryx, meliorem animam pro morte Daretis</span><span></span>
<span><span></span><span></span>persolvo; hic victor caestus artemque repono.”</span><span></span>
<span>Protinus Aeneas celeri certare sagitta</span><span></span>
<span>invitat qui forte velint et praemia dicit,</span><span></span>
<span>ingentique manu malum de nave Seresti</span><span></span>
<span>erigit et volucrem traiecto in fune columbam,</span><span></span>
<span>quo tendant ferrum, malo suspendit ab alto.</span><span></span>
<span><span></span><span></span>convenere viri deiectamque aerea sortem</span><span></span>
<span>accepit galea; et primus clamore secundo</span><span></span>
<span>Hyrtacidae ante omnis exit locus Hippocoontis.</span><span></span>
<span>quem modo navali Mnestheus certamine victor</span><span></span>
<span>consequitur, viridi Mnestheus evinctus oliva.</span><span></span>
<span>tertius Eurytion, tuus, o clarissime, frater,</span><span></span>
<span>Pandare, qui quondam, iussus confundere foedus,</span><span></span>
<span>in medios telum torsisti primus Achivos.</span><span></span>
<span>extremus galeaque ima subsedit Acestes,</span><span></span>
<span>ausus et ipse manu iuvenum temptare laborem.</span><span></span>
<span>
 Tum validis flexos incurvant viribus arcus</span><span></span>
<span><span></span><span></span>pro se quisque viri et depromunt tela pharetris,</span><span></span>
<span>primaque per caelum nervo stridente sagitta</span><span></span>
<span>Hyrtacidae iuvenis volucris diverberat auras,</span><span></span>
<span>et venit adversique infigitur arbore mali.</span><span></span>
<span><span></span><span></span>intremuit malus, micuitque exterrita pinnis</span><span></span>
<span>ales, et ingenti sonuerunt omnia plausu.</span><span></span>
</p>
</section><section><ul><li><sup>486</sup>dicit <span>Pp</span>: ponit <span>MRV</span> (292)</li><li><sup>491</sup>primus <span>MPp</span>: -um <span>RV</span>
</li><li><sup>505</sup>micuitque <span>Slater</span>: timuitque <span>codd.</span>
</li></ul></section></section><span>504</span></div><div><section><header><hgroup><h1>Aeneid</h1></hgroup></header><section>
<p>
<span>post acer Mnestheus adducto constitit arcu,</span><span></span>
<span>alta petens, pariterque oculos telumque tetendit.</span><span></span>
<span>ast ipsam miserandus avem contingere ferro</span><span></span>
<span><span></span><span></span>non valuit; nodos et vincula linea rupit,</span><span></span>
<span>quis innexa pedem malo pendebat ab alto;</span><span></span>
<span>illa Notos atque atra volans in nubila fugit.</span><span></span>
<span>tum rapidus, iamdudum arcu contenta parato</span><span></span>
<span>tela tenens, fratrem Eurytion in vota vocavit,</span><span></span>
<span><span></span><span></span>iam vacuo laetam caelo speculatus, et alis</span><span></span>
<span>plaudentem nigra figit sub nube columbam.</span><span></span>
<span>decidit exanimis vitamque reliquit in astris</span><span></span>
<span>aëriis fixamque refert delapsa sagittam.</span><span></span>
<span>amissa solus palma superabat Acestes;</span><span></span>
<span><span></span><span></span>qui tamen aërias telum contendit in auras,</span><span></span>
<span>ostentans artemque pater arcumque sonantem.</span><span></span>
<span>hic oculis subitum obicitur magnoque futurum</span><span></span>
<span>augurio monstrum; docuit post exitus ingens</span><span></span>
<span>seraque terrifici cecinerunt omina vates.</span><span></span>
<span><span></span><span></span>namque volans liquidis in nubibus arsit harundo</span><span></span>
<span>signavitque viam flammis tenuisque recessit</span><span></span>
<span>consumpta in ventos, caelo ceu saepe refixa</span><span></span>
<span>transcurrunt crinemque volantia sidera ducunt.</span><span></span>
<span>attonitis haesere animis, superosque precati</span><span></span>
<span><span></span><span></span>Trinacrii Teucrique viri; nec maximus omen</span><span></span>
<span>abnuit Aeneas, sed laetum amplexus Acesten</span><span></span>
<span>muneribus cumulat magnis ac talia fatur:</span><span></span>
<span>“sume, pater: nam te voluit rex magnus Olympi</span><span></span>
<span>talibus auspiciis exsortem ducere honores.</span><span></span>
</p>
</section><section><ul><li><sup>512</sup>atra <span>MR</span>: alta <span>P</span> (511)</li><li><sup>518</sup>aeriis <span>MRp</span>: aetheriis <span>P</span>
</li><li><sup>520</sup>contendit <span>MRp</span>: -torsit <span>P</span> (12.266)</li><li><sup>522</sup>subitum χ: -o <span>codd.</span>
</li></ul></section></section><span>506</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>ipsius Anchisae longaevi hoc munus habebis,</span><span></span>
<span>cratera impressum signis, quem Thracius olim</span><span></span>
<span>Anchisae genitori in magno munere Cisseus</span><span></span>
<span>ferre sui dederat monumentum et pignus amoris.”</span><span></span>
<span>sic fatus cingit viridanti tempora lauro</span><span></span>
<span><span></span><span></span>et primum ante omnis victorem appellat Acesten.</span><span></span>
<span>nec bonus Eurytion praelato invidit honori,</span><span></span>
<span>quamvis solus avem caelo deiecit ab alto.</span><span></span>
<span>proximus ingreditur donis, qui vincula rupit;</span><span></span>
<span>extremus, volucri qui fixit harundine malum.</span><span></span>
<span><span></span><span></span> At pater Aeneas nondum certamine misso</span><span></span>
<span>custodem ad sese comitemque impubis Iuli</span><span></span>
<span>Epytiden vocat et fidam sic fatur ad aurem:</span><span></span>
<span>“vade age et Ascanio, si iam puerile paratum</span><span></span>
<span>agmen habet secum cursusque instruxit equorum</span><span></span>
<span><span></span><span></span>ducat avo turmas et sese ostendat in armis,</span><span></span>
<span>dic,” ait. ipse omnem longo decedere circo</span><span></span>
<span>infusum populum et campos iubet esse patentis.</span><span></span>
<span>incedunt pueri pariterque ante ora parentum</span><span></span>
<span>frenatis lucent in equis, quos omnis euntis</span><span></span>
<span><span></span><span></span>Trinacriae mirata fremit Troiaeque iuventus.</span><span></span>
<span>omnibus in morem tonsa coma pressa corona;</span><span></span>
<span>cornea bina ferunt praefixa hastilia ferro,</span><span></span>
<span>pars levis umero pharetras; it pectore summo</span><span></span>
<span>flexilis obtorti per collum circulus auri.</span><span></span>
<span><span></span><span></span>tres equitum numero turmae ternique vagantur</span><span></span>
<span>ductores; pueri bis seni quemque secuti</span><span></span>
<span>agmine partito fulgent paribusque magistris.</span><span></span>
<span>una acies iuvenum, ducit quam parvus ovantem</span><span></span>
</p>
</section><section><ul><li><sup>551</sup>decedere <span>MRp</span>: dis- <span>P</span>
</li><li><sup>558</sup>it <span>M</span>
<sup>2</sup>, <span>Servius</span>: et <span>MRp</span>: iet <span>P</span> (<span>conflation of variants</span>)</li></ul></section></section><span>508</span></div><div><section><header><hgroup><h1>Aeneid</h1></hgroup></header><section>
<p>
<span>nomen avi referens Priamus, tua clara, Polite,</span><span></span>
<span><span></span><span></span>progenies, auctura Italos; quem Thracius albis</span><span></span>
<span>portat equus bicolor maculis, vestigia primi</span><span></span>
<span>alba pedis frontemque ostentans arduus albam.</span><span></span>
<span>alter Atys, genus unde Atii duxere Latini,</span><span></span>
<span>parvus Atys pueroque puer dilectus Iulo.</span><span></span>
<span><span></span><span></span>extremus formaque ante omnis pulcher Iulus</span><span></span>
<span>Sidonio est invectus equo, quem candida Dido</span><span></span>
<span>esse sui dederat monumentum et pignus amoris.</span><span></span>
<span>cetera Trinacriis pubes senioris Acestae</span><span></span>
<span>fertur equis . . .</span><span></span>
<span><span></span><span></span> Excipiunt plausu pavidos gaudentque tuentes</span><span></span>
<span>Dardanidae veterumque agnoscunt ora parentum.</span><span></span>
<span>postquam omnem laeti consessum oculosque suorum</span><span></span>
<span>lustravere in equis, signum clamore paratis</span><span></span>
<span>Epytides longe dedit insonuitque flagello.</span><span></span>
<span><span></span><span></span>olli discurrere pares atque agmina terni</span><span></span>
<span>diductis solvere choris rursusque vocati</span><span></span>
<span>convertere vias infestaque tela tulere.</span><span></span>
<span>inde alios ineunt cursus aliosque recursus</span><span></span>
<span>adversi spatiis, alternosque orbibus orbes</span><span></span>
<span><span></span><span></span>impediunt, pugnaeque cient simulacra sub armis;</span><span></span>
<span>et nunc terga fuga nudant, nunc spicula vertunt</span><span></span>
<span>infensi, facta pariter nunc pace feruntur.</span><span></span>
<span>ut quondam Creta fertur Labyrinthus in alta</span><span></span>
<span>parietibus textum caecis iter ancipitemque</span><span></span>
</p>
</section><section><ul><li><sup>573</sup>Trinacriis χ: -ii <span>PR</span>: -iae <span>M</span>
<sup>2</sup>
<span>P</span>
<sup>2</sup>
<span>p</span>: -ae <span>M</span>
</li><li><sup>581</sup>diductis <span>Pp</span>: de- <span>MR</span>
</li></ul></section></section><span>510</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>mille viis habuisse dolum, qua signa sequendi</span><span></span>
<span>frangeret indeprensus et inremeabilis error:</span><span></span>
<span>haud alio Teucrum nati vestigia cursu</span><span></span>
<span>impediunt texuntque fugas et proelia ludo,</span><span></span>
<span>delphinum similes, qui per maria umida nando</span><span></span>
<span><span></span><span></span>Carpathium Libycumque secant <span>luduntque per undas.</span>
</span><span></span>
<span>hunc morem cursus atque haec certamina primus</span><span></span>
<span>Ascanius, Longam muris cum cingeret Albam,</span><span></span>
<span>rettulit et Priscos docuit celebrare Latinos,</span><span></span>
<span>quo puer ipse modo, secum quo Troïa pubes;</span><span></span>
<span><span></span><span></span>Albani docuere suos; hinc maxima porro</span><span></span>
<span>accepit Roma et patrium servavit honorem;</span><span></span>
<span>Troiaque nunc pueri, Troianum dicitur agmen.</span><span></span>
<span>hac celebrata tenus sancto certamina patri.</span><span></span>
<span>Hinc primum Fortuna fidem mutata novavit.</span><span></span>
<span><span></span><span></span>dum variis tumulo referunt sollemnia ludis,</span><span></span>
<span>Irim de caelo misit Saturnia Iuno</span><span></span>
<span>Iliacam ad classem ventosque adspirat eunti,</span><span></span>
<span>multa movens necdum antiquum saturata dolorem.</span><span></span>
<span>illa viam celerans per mille coloribus arcum</span><span></span>
<span><span></span><span></span>nulli visa cito decurrit tramite virgo.</span><span></span>
<span>conspicit ingentem concursum et litora lustrat</span><span></span>
<span>desertosque videt portus classemque relictam.</span><span></span>
<span>at procul in sola secretae Troades acta</span><span></span>
<span>amissum Anchisen flebant cunctaeque profundum</span><span></span>
<span><span></span><span></span>pontum aspectabant flentes. “heu! tot vada fessis</span><span></span>
</p>
</section><section><ul><li><sup>591</sup>frangeret <span>PRp, Servius</span>: falleret <span>M</span>
</li><li><sup>595</sup>luduntque per undas <span>R</span>] <span>om. MPp, del. edd.</span>
</li><li><sup>604</sup>hinc <span>PRp</span>: hic <span>M</span>
</li></ul></section></section><span>512</span></div><div><section><header><hgroup><h1>Aeneid</h1></hgroup></header><section>
<p>
<span>et tantum superesse maris!” vox omnibus una.</span><span></span>
<span>urbem orant; taedet pelagi perferre laborem.</span><span></span>
<span>ergo inter medias sese haud ignara nocendi</span><span></span>
<span>conicit et faciemque deae vestemque reponit;</span><span></span>
<span><span></span><span></span>fit Beroe, Tmarii coniunx longaeva Dorycli,</span><span></span>
<span>cui genus et quondam nomen natique fuissent,</span><span></span>
<span>ac sic Dardanidum mediam se matribus infert:</span><span></span>
<span>“o miserae, quas non manus,” inquit, “Achaica bello</span><span></span>
<span>traxerit ad letum patriae sub moenibus! o gens</span><span></span>
<span><span></span><span></span>infelix, cui te exitio Fortuna reservat?</span><span></span>
<span>septima post Troiae excidium iam vertitur aestas,</span><span></span>
<span>cum freta, cum terras omnis, tot inhospita saxa</span><span></span>
<span>sideraque emensae ferimur, dum per mare magnum</span><span></span>
<span>Italiam sequimur fugientem et volvimur undis.</span><span></span>
<span><span></span><span></span>hic Erycis fines fraterni atque hospes Acestes;</span><span></span>
<span>quis prohibet muros iacere et dare civibus urbem?</span><span></span>
<span>o patria et rapti nequiquam ex hoste Penates,</span><span></span>
<span>nullane iam Troiae dicentur moenia? nusquam</span><span></span>
<span>Hectoreos amnis, Xanthum et Simoenta, videbo?</span><span></span>
<span><span></span><span></span>quin agite et mecum infaustas exurite puppis.</span><span></span>
<span>nam mihi Cassandrae per somnum vatis imago</span><span></span>
<span>ardentis dare visa faces: ‘hic quaerite Troiam,</span><span></span>
<span>hic domus est,’ inquit ‘vobis.’ iam tempus agi res,</span><span></span>
<span>nec tantis mora prodigiis. en quattuor arae</span><span></span>
<span><span></span><span></span>Neptuno; deus ipse faces animumque ministrat.”</span><span></span>
<span>Haec memorans prima infensum vi corripit ignem</span><span></span>
<span>sublataque procul dextra conixa coruscat</span><span></span>
<span>et iacit. arrectae mentes stupefactaque corda</span><span></span>
<span>Iliadum. hic una e multis, quae maxima natu,</span><span></span>
<span><span></span><span></span>Pyrgo, tot Priami natorum regia nutrix:</span><span></span>
<span>“non Beroe vobis, non haec Rhoeteia, matres,</span><span></span>
</p>
</section></section><span>514</span></div><div><section><header><hgroup><h1>Aeneid</h1></hgroup></header><section>
<p>
<span>est Dorycli coniunx; divini signa decoris</span><span></span>
<span>ardentisque notate oculos, qui spiritus illi,</span><span></span>
<span>qui vultus vocisque sonus vel gressus eunti.</span><span></span>
<span><span></span><span></span>ipsa egomet dudum Beroen digressa reliqui</span><span></span>
<span>aegram, indignantem, tali quod sola careret</span><span></span>
<span>munere nec meritos Anchisae inferret honores.”</span><span></span>
<span>haec effata . . .</span><span></span>
<span>at matres primo ancipites oculisque malignis</span><span></span>
<span><span></span><span></span>ambiguae spectare rates miserum inter amorem</span><span></span>
<span>praesentis terrae fatisque vocantia regna,</span><span></span>
<span>cum dea se paribus per caelum sustulit alis</span><span></span>
<span>ingentemque fuga secuit sub nubibus arcum.</span><span></span>
<span>tum vero attonitae monstris actaeque furore</span><span></span>
<span><span></span><span></span>conclamant rapiuntque focis penetralibus ignem;</span><span></span>
<span>pars spoliant aras, frondem ac virgulta facesque</span><span></span>
<span>coniciunt. furit immissis Volcanus habenis</span><span></span>
<span>transtra per et remos et pictas abiete puppis.</span><span></span>
<span>Nuntius Anchisae ad tumulum cuneosque theatri</span><span></span>
<span><span></span><span></span>incensas perfert navis Eumelus, et ipsi</span><span></span>
<span>respiciunt atram in nimbo volitare favillam.</span><span></span>
<span>primus et Ascanius, cursus ut laetus equestris</span><span></span>
<span>ducebat, sic acer equo turbata petivit</span><span></span>
<span>castra, nec exanimes possunt retinere magistri.</span><span></span>
<span><span></span><span></span>“quis furor iste novus? quo nunc, quo tenditis,” inquit,</span><span></span>
<span>“heu! miserae cives? non hostem inimicaque castra</span><span></span>
<span>Argivum, vestras spes uritis. en ego vester</span><span></span>
<span>Ascanius!” galeam ante pedes proiecit inanem,</span><span></span>
<span>qua ludo indutus belli simulacra ciebat.</span><span></span>
<span><span></span><span></span>accelerat simul Aeneas, simul agmina Teucrum.</span><span></span>
<span>ast illae diversa metu per litora passim</span><span></span>
</p>
</section><section><ul><li><sup>649</sup>qui <span>Mp</span>: quis <span>PR</span>
</li></ul></section></section><span>516</span></div><div><section><header><hgroup><h1>Aeneid</h1></hgroup></header><section>
<p>
<span>diffugiunt silvasque et sicubi concava furtim</span><span></span>
<span>saxa petunt; piget incepti lucisque, suosque</span><span></span>
<span>mutatae agnoscunt, excussaque pectore Iuno est.</span><span></span>
<span><span></span><span></span> Sed non idcirco flamma atque incendia vires</span><span></span>
<span>indomitas posuere; udo sub robore vivit</span><span></span>
<span>stuppa vomens tardum fumum, lentusque carinas</span><span></span>
<span>est vapor, et toto descendit corpore pestis,</span><span></span>
<span>nec vires heroum infusaque flumina prosunt.</span><span></span>
<span><span></span><span></span>tum pius Aeneas umeris abscindere vestem</span><span></span>
<span>auxilioque vocare deos et tendere palmas:</span><span></span>
<span>“Iuppiter omnipotens, si nondum exosus ad unum</span><span></span>
<span>Troianos, si quid pietas antiqua labores</span><span></span>
<span>respicit humanos, da flammam evadere classi</span><span></span>
<span><span></span><span></span>nunc, pater, et tenuis Teucrum res eripe leto;</span><span></span>
<span>vel tu, quod superest, infesto fulmine morti,</span><span></span>
<span>si mereor, demitte tuaque hic obrue dextra.”</span><span></span>
<span>vix haec ediderat, cum effusis imbribus atra</span><span></span>
<span>tempestas sine more furit tonitruque tremescunt</span><span></span>
<span><span></span><span></span>ardua terrarum et campi; ruit aethere toto</span><span></span>
<span>turbidus imber aqua densisque nigerrimus Austris,</span><span></span>
<span>implenturque super puppes, semusta madescunt</span><span></span>
<span>robora, restinctus donec vapor omnis et omnes,</span><span></span>
<span>quattuor amissis, servatae a peste carinae.</span><span></span>
<span><span></span><span></span> At pater Aeneas, casu concussus acerbo,</span><span></span>
<span>nunc huc ingentis, nunc illuc pectore curas</span><span></span>
<span>mutabat versans, Siculisne resideret arvis,</span><span></span>
<span>oblitus fatorum, Italasne capesseret oras.</span><span></span>
<span>tum senior Nautes, unum Tritonia Pallas</span><span></span>
<span><span></span><span></span>quem docuit multaque insignem reddidit arte,</span><span></span>
<span>(haec responsa dabat, vel quae portenderet ira</span><span></span>
</p>
</section><section><ul><li><sup>680</sup>flamma <span>P</span>: -ae <span>Rp</span>: -am <span>M</span>
</li></ul></section></section><span>518</span></div><div><section><header><hgroup><h1>Aeneid</h1></hgroup></header><section>
<p>
<span>magna deum vel quae fatorum posceret ordo),</span><span></span>
<span>isque his Aenean solatus vocibus infit:</span><span></span>
<span>“nate dea, quo fata trahunt retrahuntque sequamur;</span><span></span>
<span><span></span><span></span>quidquid erit, superanda omnis fortuna ferendo est.</span><span></span>
<span>est tibi Dardanius divinae stirpis Acestes;</span><span></span>
<span>hunc cape consiliis socium et coniunge volentem,</span><span></span>
<span>huic trade, amissis superant qui navibus et quos</span><span></span>
<span>pertaesum magni incepti rerumque tuarum est;</span><span></span>
<span><span></span><span></span>longaevosque senes ac fessas aequore matres</span><span></span>
<span>et quidquid tecum invalidum metuensque pericli est</span><span></span>
<span>delige, et his habeant terris sine moenia fessi;</span><span></span>
<span>urbem appellabunt permisso nomine Acestam.”</span><span></span>
<span>Talibus incensus dictis senioris amici</span><span></span>
<span><span></span><span></span>tum vero in curas animo diducitur omnis.</span><span></span>
<span>et Nox atra polum bigis subvecta tenebat:</span><span></span>
<span>visa dehinc caelo facies delapsa parentis</span><span></span>
<span>Anchisae subito talis effundere voces:</span><span></span>
<span>“nate, mihi vita quondam, dum vita manebat,</span><span></span>
<span><span></span><span></span>care magis, nate, Iliacis exercite fatis,</span><span></span>
<span>imperio Iovis huc venio, qui classibus ignem</span><span></span>
<span>depulit, et caelo tandem miseratus ab alto est.</span><span></span>
<span>consiliis pare, quae nunc pulcherrima Nautes</span><span></span>
<span>dat senior; lectos iuvenes, fortissima corda,</span><span></span>
<span><span></span><span></span>defer in Italiam. gens dura atque aspera cultu</span><span></span>
<span>debellanda tibi Latio est. Ditis tamen ante</span><span></span>
<span>infernas accede domos et Averna per alta</span><span></span>
<span>congressus pete, nate, meos. non me impia namque</span><span></span>
<span>Tartara habent, tristes umbrae, sed amoena piorum</span><span></span>
<span><span></span><span></span>concilia Elysiumque colo. huc casta Sibylla</span><span></span>
<span>nigrarum multo pecudum te sanguine ducet.</span><span></span>
<span>tum genus omne tuum et quae dentur moenia disces.</span><span></span>
</p>
</section></section><span>520</span></div><div><section><header><hgroup><h1>Aeneid</h1></hgroup></header><section>
<p>
<span>iamque vale; torquet medios Nox umida cursus,</span><span></span>
<span>et me saevus equis Oriens adflavit anhelis.”</span><span></span>
<span><span></span><span></span>dixerat et tenuis fugit ceu fumus in auras.</span><span></span>
<span>Aeneas, “quo deinde ruis? quo proripis?” inquit,</span><span></span>
<span>“quem fugis? aut quis te nostris complexibus arcet?”</span><span></span>
<span>haec memorans cinerem et sopitos suscitat ignis,</span><span></span>
<span>Pergameumque Larem et canae penetralia Vestae</span><span></span>
<span><span></span><span></span>farre pio et plena supplex veneratur acerra.</span><span></span>
<span>Extemplo socios primumque accersit Acesten</span><span></span>
<span>et Iovis imperium et cari praecepta parentis</span><span></span>
<span>edocet et quae nunc animo sententia constet.</span><span></span>
<span>haud mora consiliis, nec iussa recusat Acestes.</span><span></span>
<span><span></span><span></span>transcribunt urbi matres populumque volentem</span><span></span>
<span>deponunt, animos nil magnae laudis egentes.</span><span></span>
<span>ipsi transtra novant flammisque ambesa reponunt</span><span></span>
<span>robora navigiis, aptant remosque rudentisque,</span><span></span>
<span>exigui numero, sed bello vivida virtus.</span><span></span>
<span><span></span><span></span>interea Aeneas urbem designat aratro</span><span></span>
<span>sortiturque domos; hoc Ilium et haec loca Troiam</span><span></span>
<span>esse iubet, gaudet regno Troianus Acestes</span><span></span>
<span>indicitque forum et patribus dat iura vocatis.</span><span></span>
<span>tum vicina astris Erycino in vertice sedes</span><span></span>
<span><span></span><span></span>fundatur Veneri Idaliae, tumuloque sacerdos</span><span></span>
<span>ac lucus late sacer additur Anchiseo.</span><span></span>
<span>Iamque dies epulata novem gens omnis, et aris</span><span></span>
<span>factus honos; placidi straverunt aequora venti,</span><span></span>
<span>creber et adspirans rursus vocat Auster in altum.</span><span></span>
<span><span></span><span></span>exoritur procurva ingens per litora fletus;</span><span></span>
<span>complexi inter se noctemque diemque morantur.</span><span></span>
</p>
</section><section><ul><li><sup>746</sup>accersit <span>MR</span> (6.119): arcessit <span>Pm</span>
</li><li><sup>761</sup>additur <span>MR</span>: -us <span>P</span>
</li></ul></section></section><span>522</span></div><div><section><header><hgroup><h1>Aeneid</h1></hgroup></header><section>
<p>
<span>ipsae iam matres, ipsi, quibus aspera quondam</span><span></span>
<span>visa maris facies et non tolerabile numen,</span><span></span>
<span>ire volunt omnemque fugae perferre laborem.</span><span></span>
<span><span></span><span></span>quos bonus Aeneas dictis solatur amicis</span><span></span>
<span>et consanguineo lacrimans commendat Acestae.</span><span></span>
<span>tris Eryci vitulos et Tempestatibus agnam</span><span></span>
<span>caedere deinde iubet solvique ex ordine funem.</span><span></span>
<span>ipse, caput tonsae foliis evinctus olivae,</span><span></span>
<span><span></span><span></span>stans procul in prora pateram tenet extaque salsos</span><span></span>
<span>proicit in fluctus ac vina liquentia fundit.</span><span></span>
<span>prosequitur surgens a puppi ventus euntis.</span><span></span>
<span>
<span>certatim socii feriunt mare et aequora verrunt.</span>
</span><span></span>
<span>At Venus interea Neptunum exercita curis</span><span></span>
<span><span></span><span></span>adloquitur talisque effundit pectore questus:</span><span></span>
<span>“Iunonis gravis ira nec exsaturabile pectus</span><span></span>
<span>cogunt me, Neptune, preces descendere in omnis;</span><span></span>
<span>quam nec longa dies, pietas nec mitigat ulla,</span><span></span>
<span>
 nec Iovis imperio fatisque infracta quiescit.</span><span></span>
<span><span></span><span></span>non media de gente Phrygum exedisse nefandis</span><span></span>
<span>urbem odiis satis est, nec poenam traxe per omnem</span><span></span>
<span>reliquias Troiae; cineres atque ossa peremptae</span><span></span>
<span>insequitur. causas tanti sciat illa furoris.</span><span></span>
<span>ipse mihi nuper Libycis tu testis in undis</span><span></span>
<span><span></span><span></span>quam molem subito excierit; maria omnia caelo</span><span></span>
<span>miscuit, Aeoliis nequiquam freta procellis,</span><span></span>
<span>in regnis hoc ausa tuis . . .</span><span></span>
<span>per scelus ecce etiam Troianis matribus actis</span><span></span>
<span>exussit foede puppis et classe subegit</span><span></span>
<span><span></span><span></span>amissa socios ignotae linquere terrae.</span><span></span>
</p>
</section><section><ul><li><sup>768</sup>numen <span>P</span>: nomen <span>M</span>: caelum <span>R</span> (4.53)</li><li><sup>772</sup>agnam <span>PR</span>: agnos <span>M</span>
</li><li><sup>786</sup>traxe <span>R</span>: traxere <span>FP</span>: traxisse <span>M</span>
</li><li><sup>794</sup>exussit <span>FR</span>: excussit <span>MP</span>
</li><li><sup>795</sup>ignotae <span>FP</span>: -a <span>MR</span> | terrae <span>FPR</span>: -a <span>M</span>
</li></ul></section></section><span>524</span></div><div><section><header><hgroup><h1>Aeneid</h1></hgroup></header><section>
<p>
<span>quod superest, oro, liceat dare tuta per undas</span><span></span>
<span>vela tibi, liceat Laurentem attingere Thybrim,</span><span></span>
<span>si concessa peto, si dant ea moenia Parcae.”</span><span></span>
<span>Tum Saturnius haec domitor maris edidit alti:</span><span></span>
<span><span></span><span></span>“fas omne est, Cytherea, meis te fidere regnis,</span><span></span>
<span>unde genus ducis. merui quoque; saepe furores</span><span></span>
<span>compressi et rabiem tantam caelique marisque.</span><span></span>
<span>nec minor in terris (Xanthum Simoentaque testor)</span><span></span>
<span>Aeneae mihi cura tui. cum Troïa Achilles</span><span></span>
<span><span></span><span></span>exanimata sequens impingeret agmina muris,</span><span></span>
<span>milia multa daret leto, gemerentque repleti</span><span></span>
<span>amnes nec reperire viam atque evolvere posset</span><span></span>
<span>in mare se Xanthus, Pelidae tunc ego forti</span><span></span>
<span>congressum Aenean nec dis nec viribus aequis</span><span></span>
<span><span></span><span></span>nube cava rapui, cuperem cum vertere ab imo</span><span></span>
<span>structa meis manibus periurae moenia Troiae.</span><span></span>
<span>nunc quoque mens eadem perstat mihi; pelle timores.</span><span></span>
<span>tutus, quos optas, portus accedet Averni.</span><span></span>
<span>unus erit tantum, amissum quem gurgite quaeres;</span><span></span>
<span>
 unum pro multis dabitur caput . . .”</span><span></span>
<span><span></span><span></span> His ubi laeta deae permulsit pectora dictis,</span><span></span>
<span>iungit equos auro Genitor spumantiaque addit</span><span></span>
<span>frena feris manibusque omnis effundit habenas.</span><span></span>
<span>caeruleo per summa levis volat aequora curru;</span><span></span>
<span><span></span><span></span>subsidunt undae tumidumque sub axe tonanti</span><span></span>
<span>sternitur aequor aquis; fugiunt vasto aethere nimbi.</span><span></span>
<span>tum variae comitum facies, immania cete,</span><span></span>
<span>et senior Glauci chorus Inousque Palaemon</span><span></span>
<span>Tritonesque citi Phorcique exercitus omnis;</span><span></span>
</p>
</section><section><ul><li><sup>812</sup>timores <span>PR</span>: -em <span>FM</span>
</li></ul></section></section><span>526</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>laeva tenent Thetis et Melite Panopeaque virgo,</span><span></span>
<span>Nesaee Spioque Thaliaque Cymodoceque.</span><span></span>
<span>Hic patris Aeneae suspensam blanda vicissim</span><span></span>
<span>gaudia pertemptant mentem; iubet ocius omnis</span><span></span>
<span>attolli malos, intendi bracchia velis.</span><span></span>
<span><span></span><span></span>una omnes fecere pedem pariterque sinistros,</span><span></span>
<span>nunc dextros solvere sinus; una ardua torquent</span><span></span>
<span>cornua detorquentque; ferunt sua flamina classem.</span><span></span>
<span>princeps ante omnis densum Palinurus agebat</span><span></span>
<span>agmen; ad hunc alii cursum contendere iussi.</span><span></span>
<span><span></span><span></span>iamque fere mediam caeli Nox umida metam</span><span></span>
<span>contigerat; placida laxabant membra quiete</span><span></span>
<span>sub remis fusi per dura sedilia nautae:</span><span></span>
<span>cum levis aetheriis delapsus Somnus ab astris</span><span></span>
<span>aëra dimovit tenebrosum et dispulit umbras,</span><span></span>
<span><span></span><span></span>te, Palinure, petens, tibi somnia tristia portans</span><span></span>
<span>insonti; puppique deus consedit in alta,</span><span></span>
<span>Phorbanti similis, funditque has ore loquelas:</span><span></span>
<span>“Iaside Palinure, ferunt ipsa aequora classem,</span><span></span>
<span>aequatae spirant aurae, datur hora quieti.</span><span></span>
<span><span></span><span></span>pone caput fessosque oculos furare labori.</span><span></span>
<span>ipse ego paulisper pro te tua munera inibo.”</span><span></span>
<span>cui vix attollens Palinurus lumina fatur:</span><span></span>
<span>“mene salis placidi vultum fluctusque quietos</span><span></span>
<span>ignorare iubes? mene huic confidere monstro?</span><span></span>
<span><span></span><span></span>Aenean credam quid enim fallacibus auris,</span><span></span>
<span>et caeli totiens deceptus fraude sereni?”</span><span></span>
<span>talia dicta dabat clavumque adfixus et haerens</span><span></span>
<span>nusquam amittebat oculosque sub astra tenebat.</span><span></span>
<span>ecce deus ramum Lethaeo rore madentem</span><span></span>
</p>
</section><section><ul><li><sup>825</sup>tenent <span>P</span>: tent <span>R</span> (= ten&lt;en&gt;t): tenet <span>M</span>
</li><li><sup>829</sup>velis <span>P</span>: remis <span>MR</span> (136)</li><li><sup>843</sup>ipsa aequora <span>PR</span>: sua flamina <span>M</span> (832)</li><li><sup>851</sup>caeli <span>MR</span>: -o <span>P</span>
</li></ul></section></section><span>528</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>vique soporatum Stygia super utraque quassat</span><span></span>
<span>tempora, cunctantique natantia lumina solvit.</span><span></span>
<span>vix primos inopina quies laxaverat artus,</span><span></span>
<span>et super incumbens cum puppis parte revulsa</span><span></span>
<span>cumque gubernaclo liquidas proiecit in undas</span><span></span>
<span><span></span><span></span>praecipitem ac socios nequiquam saepe vocantem;</span><span></span>
<span>ipse volans tenuis se sustulit ales ad auras.</span><span></span>
<span>currit iter tutum non setius aequore classis</span><span></span>
<span>promissisque patris Neptuni interrita fertur.</span><span></span>
<span>iamque adeo scopulos Sirenum advecta subibat,</span><span></span>
<span><span></span><span></span>difficilis quondam multorumque ossibus albos,</span><span></span>
<span>(tum rauca adsiduo longe sale saxa sonabant),</span><span></span>
<span>cum pater amisso fluitantem errare magistro</span><span></span>
<span>sensit et ipse ratem nocturnis rexit in undis,</span><span></span>
<span>multa gemens casuque animum concussus amici:</span><span></span>
<span><span></span><span></span>“o nimium caelo et pelago confise sereno,</span><span></span>
<span>nudus in ignota, Palinure, iacebis harena.”</span><span></span>
</p>
</section><section><ul><li><sup>860</sup>saepe <span>PR</span>: voce <span>M</span> (6.506)</li></ul></section></section><span>530</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber VI</span></h2>
<p>
<span>
 Sic fatur lacrimans classique immittit habenas,</span><span></span>
<span>et tandem Euboicis Cumarum adlabitur oris.</span><span></span>
<span>obvertunt pelago proras, tum dente tenaci</span><span></span>
<span>ancora fundabat navis, et litora curvae</span><span></span>
<span><span></span><span></span>praetexunt puppes. iuvenum manus emicat ardens</span><span></span>
<span>litus in Hesperium; quaerit pars semina flammae</span><span></span>
<span>abstrusa in venis silicis, pars densa ferarum</span><span></span>
<span>tecta rapit silvas, inventaque flumina monstrat.</span><span></span>
<span>at pius Aeneas arces, quibus altus Apollo</span><span></span>
<span><span></span><span></span>praesidet, horrendaeque procul secreta Sibyllae,</span><span></span>
<span>antrum immane, petit, magnam cui mentem animumque</span><span></span>
<span>Delius inspirat vates aperitque futura.</span><span></span>
<span>iam subeunt Triviae lucos atque aurea tecta.</span><span></span>
<span>Daedalus, ut fama est, fugiens Minoia regna,</span><span></span>
<span><span></span><span></span>praepetibus pinnis ausus se credere caelo,</span><span></span>
<span>insuetum per iter gelidas enavit ad Arctos</span><span></span>
<span>Chalcidicaque levis tandem super adstitit arce.</span><span></span>
<span>redditus his primum terris tibi, Phoebe, sacravit</span><span></span>
<span>remigium alarum posuitque immania templa.</span><span></span>
<span><span></span><span></span>in foribus letum Androgeo; tum pendere poenas</span><span></span>
<span>Cecropidae iussi, miserum! septena quotannis</span><span></span>
</p>
</section><section><ul><li><sup>20</sup>Androgeo <span>bc, Servius</span>: -gei <span>MPR</span>
</li></ul></section></section><span>532</span></div><div><section><header><hgroup><h1>Aeneid</h1></hgroup></header><section>
<p>
<span>corpora natorum; stat ductis sortibus urna.</span><span></span>
<span>contra elata mari respondet Cnosia tellus:</span><span></span>
<span>hic crudelis amor tauri suppostaque furto</span><span></span>
<span><span></span><span></span>Pasiphae mixtumque genus prolesque biformis</span><span></span>
<span>
 Minotaurus inest, Veneris monumenta nefandae;</span><span></span>
<span>hic labor ille domus et inextricabilis error;</span><span></span>
<span>magnum reginae sed enim miseratus amorem</span><span></span>
<span>Daedalus ipse dolos tecti ambagesque resolvit,</span><span></span>
<span><span></span><span></span>caeca regens filo vestigia. tu quoque magnam</span><span></span>
<span>partem opere in tanto, sineret dolor, Icare, haberes;</span><span></span>
<span>bis conatus erat casus effingere in auro,</span><span></span>
<span>bis patriae cecidere manus. quin protinus omnia</span><span></span>
<span>perlegerent oculis, ni iam praemissus Achates</span><span></span>
<span><span></span><span></span>adforet atque una Phoebi Triviaeque sacerdos,</span><span></span>
<span>Deiphobe Glauci, fatur quae talia regi:</span><span></span>
<span>“non hoc ista sibi tempus spectacula poscit:</span><span></span>
<span>nunc grege de intacto septem mactare iuvencos</span><span></span>
<span>praestiterit, totidem lectas de more bidentis.”</span><span></span>
<span><span></span><span></span>talibus adfata Aenean (nec sacra morantur</span><span></span>
<span>iussa viri) Teucros vocat alta in templa sacerdos.</span><span></span>
<span>Excisum Euboicae latus ingens rupis in antrum,</span><span></span>
<span>quo lati ducunt aditus centum, ostia centum,</span><span></span>
<span>unde ruunt totidem voces, responsa Sibyllae.</span><span></span>
<span><span></span><span></span>ventum erat ad limen, cum virgo, “poscere fata</span><span></span>
<span>tempus” ait: “deus, ecce, deus!” cui talia fanti</span><span></span>
<span>ante fores subito non vultus, non color unus,</span><span></span>
<span>non comptae mansere comae, sed pectus anhelum,</span><span></span>
<span>et rabie fera corda tument, maiorque videri</span><span></span>
</p>
</section><section><ul><li><sup>39</sup>de more <span>MPRm, Servius</span> (4.57+): ex more <span>F</span> (5.244+)</li></ul></section></section><span>534</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>nec mortale sonans, adflata est numine quando</span><span></span>
<span>
 iam propiore dei. “cessas in vota precesque,</span><span></span>
<span>Tros,” ait, “Aenea? cessas? neque enim ante dehiscent</span><span></span>
<span>attonitae magna ora domus.” et talia fata</span><span></span>
<span>conticuit. gelidus Teucris per dura cucurrit</span><span></span>
<span><span></span><span></span>ossa tremor, funditque preces rex pectore ab imo:</span><span></span>
<span>“Phoebe, gravis Troiae semper miserate labores,</span><span></span>
<span>Dardana qui Paridis derexti tela manusque</span><span></span>
<span>corpus in Aeacidae, magnas obeuntia terras</span><span></span>
<span>tot maria intravi duce te penitusque repostas</span><span></span>
<span><span></span><span></span>Massylum gentes praetentaque Syrtibus arva;</span><span></span>
<span>iam tandem Italiae fugientis prendimus oras;</span><span></span>
<span>hac Troiana tenus fuerit fortuna secuta.</span><span></span>
<span>vos quoque Pergameae iam fas est parcere genti,</span><span></span>
<span>dique deaeque omnes, quibus obstitit Ilium et ingens</span><span></span>
<span><span></span><span></span>gloria Dardaniae. tuque, o sanctissima vates,</span><span></span>
<span>praescia venturi, da (non indebita posco</span><span></span>
<span>regna meis fatis) Latio considere Teucros</span><span></span>
<span>errantisque deos agitataque numina Troiae.</span><span></span>
<span>tum Phoebo et Triviae solido de marmore templum</span><span></span>
<span><span></span><span></span>instituam festosque dies de nomine Phoebi.</span><span></span>
<span>te quoque magna manent regnis penetralia nostris.</span><span></span>
<span>hic ego namque tuas sortes arcanaque fata</span><span></span>
<span>dicta meae genti ponam, lectosque sacrabo,</span><span></span>
<span>alma, viros. foliis tantum ne carmina manda,</span><span></span>
<span><span></span><span></span>ne turbata volent rapidis ludibria ventis;</span><span></span>
<span>ipsa canas oro.” finem dedit ore loquendi.</span><span></span>
</p>
</section><section><ul><li><sup>57</sup>derexti <span>Ribbeck</span>: di- <span>codd.</span>
</li></ul></section></section><span>536</span></div><div><section><header><hgroup><h1>Aeneid</h1></hgroup></header><section>
<p>
<span>At Phoebi nondum patiens, immanis in antro</span><span></span>
<span>bacchatur vates, magnum si pectore possit</span><span></span>
<span>excussisse deum; tanto magis ille fatigat</span><span></span>
<span><span></span><span></span>os rabidum, fera corda domans, fingitque premendo.</span><span></span>
<span>ostia iamque domus patuere ingentia centum</span><span></span>
<span>sponte sua vatisque ferunt responsa per auras:</span><span></span>
<span>“o tandem magnis pelagi defuncte periclis</span><span></span>
<span>(sed terrae graviora manent), in regna Lavini</span><span></span>
<span><span></span><span></span>Dardanidae venient (mitte hanc de pectore curam);</span><span></span>
<span>sed non et venisse volent. bella, horrida bella</span><span></span>
<span>et Thybrim multo spumantem sanguine cerno.</span><span></span>
<span>non Simois tibi nec Xanthus nec Dorica castra</span><span></span>
<span>defuerint; alius Latio iam partus Achilles,</span><span></span>
<span><span></span><span></span>natus et ipse dea; nec Teucris addita Iuno</span><span></span>
<span>usquam aberit, cum tu supplex in rebus egenis</span><span></span>
<span>quas gentes Italum aut quas non oraveris urbes!</span><span></span>
<span>causa mali tanti coniunx iterum hospita Teucris</span><span></span>
<span>externique iterum thalami . . .</span><span></span>
<span><span></span><span></span>tu ne cede malis, sed contra audentior ito,</span><span></span>
<span>qua tua te Fortuna sinet. via prima salutis,</span><span></span>
<span>quod minime reris, Graia pandetur ab urbe.”</span><span></span>
<span>Talibus ex adyto dictis Cumaea Sibylla</span><span></span>
<span>horrendas canit ambages antroque remugit,</span><span></span>
<span><span></span><span></span>obscuris vera involvens; ea frena furenti</span><span></span>
<span>concutit et stimulos sub pectore vertit Apollo.</span><span></span>
<span>ut primum cessit furor et rabida ora quierunt,</span><span></span>
</p>
</section><section><ul><li><sup>84</sup>terrae <span>MPm</span>: terra <span>R</span>
</li><li><sup>96</sup>qua <span>b</span>
<sup>2</sup>: quam <span>codd</span>.: <span>Servius knows both</span>
</li></ul></section></section><span>538</span></div><div><section><header><hgroup><h1>Aeneid</h1></hgroup></header><section>
<p>
<span>incipit Aeneas heros: “non ulla laborum,</span><span></span>
<span>o virgo, nova mi facies inopinave surgit;</span><span></span>
<span><span></span><span></span>omnia praecepi atque animo mecum ante peregi.</span><span></span>
<span>unum oro: quando hic inferni ianua regis</span><span></span>
<span>dicitur et tenebrosa palus Acheronte refuso,</span><span></span>
<span>ire ad conspectum cari genitoris et ora</span><span></span>
<span>contingat; doceas iter et sacra ostia pandas.</span><span></span>
<span><span></span><span></span>illum ego per flammas et mille sequentia tela</span><span></span>
<span>eripui his umeris medioque ex hoste recepi;</span><span></span>
<span>ille meum comitatus iter maria omnia mecum</span><span></span>
<span>atque omnis pelagique minas caelique ferebat,</span><span></span>
<span>invalidus, vires ultra sortemque senectae.</span><span></span>
<span><span></span><span></span>quin, ut te supplex peterem et tua limina adirem,</span><span></span>
<span>idem orans mandata dabat. gnatique patrisque,</span><span></span>
<span>alma, precor, miserere; potes namque omnia, nec te</span><span></span>
<span>nequiquam lucis Hecate praefecit Avernis.</span><span></span>
<span>si potuit Manis accersere coniugis Orpheus</span><span></span>
<span><span></span><span></span>Threicia fretus cithara fidibusque canoris;</span><span></span>
<span>si fratrem Pollux alterna morte redemit</span><span></span>
<span>itque reditque viam totiens—quid Thesea, magnum</span><span></span>
<span>quid memorem Alciden?—et mi genus ab Iove summo.”</span><span></span>
<span>Talibus orabat dictis arasque tenebat,</span><span></span>
<span><span></span><span></span>cum sic orsa loqui vates: “sate sanguine divum,</span><span></span>
<span>Tros Anchisiade, facilis descensus Averno:</span><span></span>
<span>noctes atque dies patet atri ianua Ditis;</span><span></span>
<span>sed revocare gradum superasque evadere ad auras,</span><span></span>
<span>hoc opus, hic labor est. pauci, quos aequus amavit</span><span></span>
<span><span></span><span></span>Iuppiter aut ardens evexit ad aethera virtus,</span><span></span>
</p>
</section><section><ul><li><sup>113</sup>pelagique . . . caelique <span>PR</span>: c. . . . p. <span>M</span>
</li><li><sup>126</sup>Averno <span>MP</span>: -i <span>R</span>: <span>Servius knows both</span>
</li></ul></section></section><span>540</span></div><div><section><header><hgroup><h1>Aeneid</h1></hgroup></header><section>
<p>
<span>dis geniti potuere. tenent media omnia silvae,</span><span></span>
<span>Cocytusque sinu labens circumvenit atro.</span><span></span>
<span>quod si tantus amor menti, si tanta cupido est</span><span></span>
<span>bis Stygios innare lacus, bis nigra videre</span><span></span>
<span><span></span><span></span>Tartara, et insano iuvat indulgere labori,</span><span></span>
<span>accipe quae peragenda prius. latet arbore opaca</span><span></span>
<span>aureus et foliis et lento vimine ramus,</span><span></span>
<span>Iunoni infernae dictus sacer; hunc tegit omnis</span><span></span>
<span>lucus et obscuris claudunt convallibus umbrae.</span><span></span>
<span><span></span><span></span>sed non ante datur telluris operta subire,</span><span></span>
<span>auricomos quam quis decerpserit arbore fetus.</span><span></span>
<span>hoc sibi pulchra suum ferri Proserpina munus</span><span></span>
<span>instituit; primo avulso non deficit alter</span><span></span>
<span>aureus, et simili frondescit virga metallo.</span><span></span>
<span><span></span><span></span>ergo alte vestiga oculis et rite repertum</span><span></span>
<span>carpe manu; namque ipse volens facilisque sequetur,</span><span></span>
<span>si te fata vocant; aliter non viribus ullis</span><span></span>
<span>vincere nec duro poteris convellere ferro.</span><span></span>
<span>praeterea iacet exanimum tibi corpus amici</span><span></span>
<span><span></span><span></span>(heu! nescis) totamque incestat funere classem,</span><span></span>
<span>dum consulta petis nostroque in limine pendes.</span><span></span>
<span>sedibus hunc refer ante suis et conde sepulcro.</span><span></span>
<span>duc nigras pecudes; ea prima piacula sunto.</span><span></span>
<span>sic demum lucos Stygis et regna invia vivis</span><span></span>
<span><span></span><span></span>aspicies.” dixit pressoque obmutuit ore.</span><span></span>
<span>Aeneas maesto defixus lumina vultu</span><span></span>
<span>ingreditur, linquens antrum, caecosque volutat</span><span></span>
<span>eventus animo secum. cui fidus Achates</span><span></span>
<span>it comes et paribus curis vestigia figit.</span><span></span>
<span><span></span><span></span>multa inter sese vario sermone serebant,</span><span></span>
</p>
</section><section><ul><li><sup>133</sup>est <span>MR</span>: <span>om. P</span>
</li><li><sup>141</sup>quis <span>PR</span>: qui <span>M</span>
</li></ul></section></section><span>542</span></div><div><section><header><hgroup><h1>Aeneid</h1></hgroup></header><section>
<p>
<span>quem socium exanimem vates, quod corpus humandum</span><span></span>
<span>diceret. atque illi Misenum in litore sicco,</span><span></span>
<span>ut venere, vident indigna morte peremptum,</span><span></span>
<span>Misenum Aeoliden, quo non praestantior alter</span><span></span>
<span><span></span><span></span>aere ciere viros Martemque accendere cantu.</span><span></span>
<span>Hectoris hic magni fuerat comes, Hectora circum</span><span></span>
<span>et lituo pugnas insignis obibat et hasta.</span><span></span>
<span>postquam illum vita victor spoliavit Achilles,</span><span></span>
<span>Dardanio Aeneae sese fortissimus heros</span><span></span>
<span><span></span><span></span>addiderat socium, non inferiora secutus.</span><span></span>
<span>sed tum, forte cava dum personat aequora concha,</span><span></span>
<span>demens, et cantu vocat in certamina divos,</span><span></span>
<span>aemulus exceptum Triton, si credere dignum est,</span><span></span>
<span>inter saxa virum spumosa immerserat unda.</span><span></span>
<span><span></span><span></span>ergo omnes magno circum clamore fremebant,</span><span></span>
<span>praecipue pius Aeneas. tum iussa Sibyllae,</span><span></span>
<span>haud mora, festinant flentes aramque sepulcri</span><span></span>
<span>congerere arboribus caeloque educere certant.</span><span></span>
<span>itur in antiquam silvam, stabula alta ferarum;</span><span></span>
<span><span></span><span></span>procumbunt piceae, sonat icta securibus ilex</span><span></span>
<span>fraxineaeque trabes cuneis et fissile robur</span><span></span>
<span>scinditur, advolvunt ingentis montibus ornos.</span><span></span>
<span>Nec non Aeneas opera inter talia primus</span><span></span>
<span>hortatur socios paribusque accingitur armis.</span><span></span>
<span><span></span><span></span>atque haec ipse suo tristi cum corde volutat,</span><span></span>
<span>aspectans silvam immensam, et sic forte precatur:</span><span></span>
<span>“si nunc se nobis ille aureus arbore ramus</span><span></span>
<span>ostendat nemore in tanto! quando omnia vere</span><span></span>
<span>heu nimium de te vates, Misene, locuta est.”</span><span></span>
<span><span></span><span></span>vix ea fatus erat, geminae cum forte columbae</span><span></span>
<span>ipsa sub ora viri caelo venere volantes</span><span></span>
</p>
</section><section><ul><li><sup>161</sup>exanimem <span>M</span>: -um <span>PR</span>
</li><li><sup>177</sup>sepulchri <span>MR</span>: -o <span>P</span>
</li><li><sup>186</sup>forte <span>MP</span>: voce <span>R</span> (9.403)</li></ul></section></section><span>544</span></div><div><section><header><hgroup><h1>Aeneid</h1></hgroup></header><section>
<p>
<span>et viridi sedere solo. tum maximus heros</span><span></span>
<span>maternas agnovit aves laetusque precatur:</span><span></span>
<span>“este duces o, si qua via est, cursumque per auras</span><span></span>
<span><span></span><span></span>derigite in lucos, ubi pinguem dives opacat</span><span></span>
<span>ramus humum. tuque o, dubiis ne defice rebus,</span><span></span>
<span>diva parens.” sic effatus vestigia pressit,</span><span></span>
<span>observans, quae signa ferant, quo tendere pergant.</span><span></span>
<span>pascentes illae tantum prodire volando,</span><span></span>
<span><span></span><span></span>quantum acie possent oculi servare sequentum.</span><span></span>
<span>inde ubi venere ad fauces grave olentis Averni,</span><span></span>
<span>tollunt se celeres liquidumque per aëra lapsae</span><span></span>
<span>sedibus optatis geminae super arbore sidunt,</span><span></span>
<span>discolor unde auri per ramos aura refulsit.</span><span></span>
<span><span></span><span></span>quale solet silvis brumali frigore viscum</span><span></span>
<span>fronde virere nova, quod non sua seminat arbos,</span><span></span>
<span>et croceo fetu teretis circumdare truncos:</span><span></span>
<span>talis erat species auri frondentis opaca</span><span></span>
<span>ilice, sic leni crepitabat brattea vento.</span><span></span>
<span><span></span><span></span>corripit Aeneas extemplo avidusque refringit</span><span></span>
<span>cunctantem, et vatis portat sub tecta Sibyllae.</span><span></span>
<span>Nec minus interea Misenum in litore Teucri</span><span></span>
<span>flebant, et cineri ingrato suprema ferebant.</span><span></span>
<span>principio pinguem taedis et robore secto</span><span></span>
<span><span></span><span></span>ingentem struxere pyram, cui frondibus atris</span><span></span>
<span>intexunt latera, et feralis ante cupressos</span><span></span>
<span>constituunt, decorantque super fulgentibus armis.</span><span></span>
<span>pars calidos latices et aëna undantia flammis</span><span></span>
<span>
 expediunt, corpusque lavant frigentis et ungunt.</span><span></span>
<span><span></span><span></span>fit gemitus. tum membra toro defleta reponunt</span><span></span>
<span>purpureasque super vestes, velamina nota,</span><span></span>
</p>
</section><section><ul><li><sup>193</sup>agnovit <span>M</span>: -noscit <span>PR</span>
</li><li><sup>203</sup>geminae <span>R</span>: -a <span>MP</span>
</li></ul></section></section><span>546</span></div><div><section><header><hgroup><h1>Aeneid</h1></hgroup></header><section>
<p>
<span>coniciunt. pars ingenti subiere feretro,</span><span></span>
<span>triste ministerium, et subiectam more parentum</span><span></span>
<span>aversi tenuere facem. congesta cremantur</span><span></span>
<span><span></span><span></span>turea dona, dapes, fuso crateres olivo.</span><span></span>
<span>postquam conlapsi cineres et flamma quievit,</span><span></span>
<span>reliquias vino et bibulam lavere favillam,</span><span></span>
<span>ossaque lecta cado texit Corynaeus aëno.</span><span></span>
<span>idem ter socios pura circumtulit unda,</span><span></span>
<span><span></span><span></span>spargens rore levi et ramo felicis olivae,</span><span></span>
<span>lustravitque viros, dixitque novissima verba.</span><span></span>
<span>at pius Aeneas ingenti mole sepulcrum</span><span></span>
<span>imponit, suaque arma viro remumque tubamque,</span><span></span>
<span>monte sub aërio, qui nunc Misenus ab illo</span><span></span>
<span><span></span><span></span>dicitur, aeternumque tenet per saecula nomen.</span><span></span>
<span>His actis propere exsequitur praecepta Sibyllae.</span><span></span>
<span>spelunca alta fuit vastoque immanis hiatu,</span><span></span>
<span>scrupea, tuta lacu nigro nemorumque tenebris,</span><span></span>
<span>quam super haud ullae poterant impune volantes</span><span></span>
<span><span></span><span></span>tendere iter pinnis: talis sese halitus atris</span><span></span>
<span>faucibus effundens supera ad convexa ferebat</span><span></span>
<span>
<span>unde locum Grai dixerunt nomine Aornum.</span>
</span><span></span>
<span>quattuor hic primum nigrantis terga iuvencos</span><span></span>
<span>constituit, frontique invergit vina sacerdos,</span><span></span>
<span><span></span><span></span>et summas carpens media inter cornua saetas</span><span></span>
<span>ignibus imponit sacris, libamina prima,</span><span></span>
<span>voce vocans Hecaten caeloque Ereboque potentem.</span><span></span>
<span>supponunt alii cultros tepidumque cruorem</span><span></span>
<span>succipiunt pateris. ipse atri velleris agnam</span><span></span>
<span><span></span><span></span>Aeneas matri Eumenidum magnaeque sorori</span><span></span>
</p>
</section><section><ul><li><sup>225</sup>dapes <span>FMR</span>: ferunt <span>P</span> (5.101)</li><li><sup>231</sup>viros <span>FM</span>: domos <span>PR</span> (3.647)</li><li><sup>241</sup>supera <span>F</span>: super <span>MPR</span>
</li><li><sup>249</sup>succipiunt <span>FP, Servius</span>: susc- <span>MR</span>
</li></ul></section></section><span>548</span></div><div><section><header><hgroup><h1>Aeneid</h1></hgroup></header><section>
<p>
<span>ense ferit sterilemque tibi, Proserpina, vaccam.</span><span></span>
<span>tum Stygio regi nocturnas incohat aras</span><span></span>
<span>et solida imponit taurorum viscera flammis,</span><span></span>
<span>pingue super oleum fundens ardentibus extis.</span><span></span>
<span><span></span><span></span>ecce autem primi sub lumina solis et ortus</span><span></span>
<span>sub pedibus mugire solum et iuga coepta moveri</span><span></span>
<span>silvarum, visaeque canes ululare per umbram</span><span></span>
<span>adventante dea. “procul o, procul este, profani,”</span><span></span>
<span>conclamat vates, “totoque absistite luco;</span><span></span>
<span><span></span><span></span>tuque invade viam vaginaque eripe ferrum:</span><span></span>
<span>nunc animis opus, Aenea, nunc pectore firmo.”</span><span></span>
<span>tantum effata furens antro se immisit aperto;</span><span></span>
<span>ille ducem haud timidis vadentem passibus aequat.</span><span></span>
<span>Di, quibus imperium est animarum, umbraeque silentes</span><span></span>
<span><span></span><span></span>et Chaos et Phlegethon, loca nocte tacentia late,</span><span></span>
<span>sit mihi fas audita loqui; sit numine vestro</span><span></span>
<span>pandere res alta terra et caligine mersas.</span><span></span>
<span>Ibant obscuri sola sub nocte per umbram</span><span></span>
<span>perque domos Ditis vacuas et inania regna,</span><span></span>
<span><span></span><span></span>quale per incertam lunam sub luce maligna</span><span></span>
<span>est iter in silvis, ubi caelum condidit umbra</span><span></span>
<span>Iuppiter, et rebus nox abstulit atra colorem.</span><span></span>
<span>
 vestibulum ante ipsum primisque in faucibus Orci</span><span></span>
<span>Luctus et ultrices posuere cubilia Curae,</span><span></span>
<span><span></span><span></span>pallentesque habitant Morbi tristisque Senectus</span><span></span>
<span>et Metus et malesuada Fames ac turpis Egestas,</span><span></span>
</p>
</section><section><ul><li><sup>254</sup>super χ: superque <span>codd.</span>
</li><li><sup>255</sup>lumina <span>PR</span>: limina <span>FM</span>
</li></ul></section></section><span>550</span></div><div><section><header><hgroup><h1>Aeneid</h1></hgroup></header><section>
<p>
<span>terribiles visu formae, Letumque Labosque:</span><span></span>
<span>tum consanguineus Leti Sopor et mala mentis</span><span></span>
<span>Gaudia, mortiferumque adverso in limine Bellum</span><span></span>
<span><span></span><span></span>ferreique Eumenidum thalami et Discordia demens,</span><span></span>
<span>vipereum crinem vittis innexa cruentis.</span><span></span>
<span>In medio ramos annosaque bracchia pandit</span><span></span>
<span>ulmus opaca, ingens, quam sedem Somnia vulgo</span><span></span>
<span>vana tenere ferunt, foliisque sub omnibus haerent.</span><span></span>
<span><span></span><span></span>multaque praeterea variarum monstra ferarum,</span><span></span>
<span>Centauri in foribus stabulant Scyllaeque biformes</span><span></span>
<span>et centumgeminus Briareus ac belua Lernae,</span><span></span>
<span>horrendum stridens, flammisque armata Chimaera,</span><span></span>
<span>Gorgones Harpyiaeque et forma tricorporis umbrae.</span><span></span>
<span><span></span><span></span>corripit hic subita trepidus formidine ferrum</span><span></span>
<span>Aeneas, strictamque aciem venientibus offert;</span><span></span>
<span>et, ni docta comes tenuis sine corpore vitas</span><span></span>
<span>admoneat volitare cava sub imagine formae,</span><span></span>
<span>inruat et frustra ferro diverberet umbras.</span><span></span>
<span><span></span><span></span> Hinc via, Tartarei quae fert Acherontis ad undas.</span><span></span>
<span>turbidus hic caeno vastaque voragine gurges</span><span></span>
<span>aestuat, atque omnem Cocyto eructat harenam.</span><span></span>
<span>portitor has horrendus aquas et flumina servat</span><span></span>
<span>terribili squalore Charon, cui plurima mento</span><span></span>
<span><span></span><span></span>canities inculta iacet, stant lumina flamma,</span><span></span>
<span>sordidus ex umeris nodo dependet amictus.</span><span></span>
</p>
</section><section><ul><li><sup>300</sup>flamma <span>P</span>: -ae <span>MR</span>
</li></ul></section></section><span>552</span></div><div><section><header><hgroup><h1>Aeneid</h1></hgroup></header><section>
<p>
<span>ipse ratem conto subigit velisque ministrat</span><span></span>
<span>et ferruginea subvectat corpora cumba,</span><span></span>
<span>iam senior, sed cruda deo viridisque senectus.</span><span></span>
<span><span></span><span></span>huc omnis turba ad ripas effusa ruebat,</span><span></span>
<span>matres atque viri, defunctaque corpora vita</span><span></span>
<span>magnanimum heroum, pueri innuptaeque puellae</span><span></span>
<span>impositique rogis iuvenes ante ora parentum:</span><span></span>
<span>quam multa in silvis autumni frigore primo</span><span></span>
<span><span></span><span></span>lapsa cadunt folia, aut ad terram gurgite ab alto</span><span></span>
<span>quam multae glomerantur aves, ubi frigidus annus</span><span></span>
<span>trans pontum fugat et terris immittit apricis.</span><span></span>
<span>stabant orantes primi transmittere cursum</span><span></span>
<span>tendebantque manus ripae ulterioris amore.</span><span></span>
<span><span></span><span></span>navita sed tristis nunc hos nunc accipit illos,</span><span></span>
<span>ast alios longe submotos arcet harena.</span><span></span>
<span>Aeneas miratus enim motusque tumultu</span><span></span>
<span>“dic,” ait, “o virgo, quid vult concursus ad amnem?</span><span></span>
<span>quidve petunt animae? vel quo discrimine ripas</span><span></span>
<span><span></span><span></span>hae linquunt, illae remis vada livida verrunt?”</span><span></span>
<span>olli sic breviter fata est longaeva sacerdos:</span><span></span>
<span>“Anchisa generate, deum certissima proles,</span><span></span>
<span>Cocyti stagna alta vides Stygiamque paludem,</span><span></span>
<span>di cuius iurare timent et fallere numen.</span><span></span>
<span><span></span><span></span>haec omnis, quam cernis, inops inhumataque turba est;</span><span></span>
<span>portitor ille Charon; hi, quos vehit unda, sepulti;</span><span></span>
<span>nec ripas datur horrendas et rauca fluenta</span><span></span>
<span>transportare prius quam sedibus ossa quierunt.</span><span></span>
<span>centum errant annos volitantque haec litora circum;</span><span></span>
<span><span></span><span></span>tum demum admissi stagna exoptata revisunt.”</span><span></span>
<span>constitit Anchisa satus et vestigia pressit,</span><span></span>
<span>multa putans sortemque animo miseratus iniquam.</span><span></span>
<span>cernit ibi maestos et mortis honore carentis</span><span></span>
</p>
</section><section><ul><li><sup>332</sup>animo <span>PR</span>: -i <span>M</span>
</li></ul></section></section><span>554</span></div><div><section><header><hgroup><h1>Aeneid</h1></hgroup></header><section>
<p>
<span>Leucaspim et Lyciae ductorem classis Oronten,</span><span></span>
<span><span></span><span></span>quos simul a Troia ventosa per aequora vectos</span><span></span>
<span>obruit Auster, aqua involvens navemque virosque.</span><span></span>
<span>Ecce gubernator sese Palinurus agebat,</span><span></span>
<span>qui Libyco nuper cursu, dum sidera servat,</span><span></span>
<span>exciderat puppi mediis effusus in undis.</span><span></span>
<span><span></span><span></span>hunc ubi vix multa maestum cognovit in umbra,</span><span></span>
<span>sic prior adloquitur: “quis te, Palinure, deorum</span><span></span>
<span>eripuit nobis medioque sub aequore mersit?</span><span></span>
<span>dic age. namque mihi, fallax haud ante repertus,</span><span></span>
<span>hoc uno responso animum delusit Apollo,</span><span></span>
<span><span></span><span></span>qui fore te ponto incolumem finisque canebat</span><span></span>
<span>venturum Ausonios. en haec promissa fides est?”</span><span></span>
<span>ille autem: “neque te Phoebi cortina fefellit,</span><span></span>
<span>dux Anchisiade, nec me deus aequore mersit.</span><span></span>
<span>namque gubernaclum multa vi forte revulsum,</span><span></span>
<span><span></span><span></span>cui datus haerebam custos cursusque regebam,</span><span></span>
<span>praecipitans traxi mecum. maria aspera iuro</span><span></span>
<span>non ullum pro me tantum cepisse timorem,</span><span></span>
<span>quam tua ne, spoliata armis, excussa magistro,</span><span></span>
<span>deficeret tantis navis surgentibus undis.</span><span></span>
<span><span></span><span></span>tris Notus hibernas immensa per aequora noctes</span><span></span>
<span>vexit me violentus aqua; vix lumine quarto</span><span></span>
<span>prospexi Italiam summa sublimis ab unda.</span><span></span>
<span>paulatim adnabam terrae; iam tuta tenebam,</span><span></span>
<span>ni gens crudelis madida cum veste gravatum,</span><span></span>
<span><span></span><span></span>prensantemque uncis manibus capita aspera montis,</span><span></span>
<span>ferro invasisset praedamque ignara putasset.</span><span></span>
<span>nunc me fluctus habet versantque in litore venti.</span><span></span>
<span>quod te per caeli iucundum lumen et auras,</span><span></span>
</p>
</section><section><ul><li><sup>336</sup>virosque <span>MR</span>: -umque <span>P</span>
</li><li><sup>349</sup>vi forte <span>MR</span>: vix arte <span>P</span> (5.270)</li></ul></section></section><span>556</span></div><div><section><header><hgroup><h1>Aeneid</h1></hgroup></header><section>
<p>
<span>per genitorem oro, per spes surgentis Iuli,</span><span></span>
<span><span></span><span></span>eripe me his, invicte, malis: aut tu mihi terram</span><span></span>
<span>inice (namque potes) portusque require Velinos;</span><span></span>
<span>aut tu, si qua via est, si quam tibi diva creatrix</span><span></span>
<span>ostendit (neque enim, credo, sine numine divum</span><span></span>
<span>flumina tanta paras Stygiamque innare paludem),</span><span></span>
<span><span></span><span></span>da dextram misero et tecum me tolle per undas,</span><span></span>
<span>sedibus ut saltem placidis in morte quiescam.”</span><span></span>
<span>Talia fatus erat, coepit cum talia vates:</span><span></span>
<span>“unde haec, o Palinure, tibi tam dira cupido?</span><span></span>
<span>tu Stygias inhumatus aquas amnemque severum</span><span></span>
<span><span></span><span></span>Eumenidum aspicies ripamve iniussus adibis?</span><span></span>
<span>desine fata deum flecti sperare precando.</span><span></span>
<span>sed cape dicta memor, duri solacia casus:</span><span></span>
<span>nam tua finitimi, longe lateque per urbes</span><span></span>
<span>prodigiis acti caelestibus, ossa piabunt</span><span></span>
<span><span></span><span></span>et statuent tumulum et tumulo sollemnia mittent,</span><span></span>
<span>aeternumque locus Palinuri nomen habebit.”</span><span></span>
<span>his dictis curae emotae, pulsusque parumper</span><span></span>
<span>corde dolor tristi; gaudet cognomine terra.</span><span></span>
<span>Ergo iter inceptum peragunt fluvioque propinquant.</span><span></span>
<span><span></span><span></span>navita quos iam inde ut Stygia prospexit ab unda</span><span></span>
<span>per tacitum nemus ire pedemque advertere ripae,</span><span></span>
<span>sic prior adgreditur dictis atque increpat ultro:</span><span></span>
<span>“quisquis es, armatus qui nostra ad flumina tendis,</span><span></span>
<span>fare age, quid venias, iam istinc, et comprime gressum.</span><span></span>
<span><span></span><span></span>umbrarum hic locus est, Somni Noctisque soporae;</span><span></span>
</p>
</section><section><ul><li><sup>383</sup>terra <span>Servius</span>: -ae <span>codd.</span>
</li></ul></section></section><span>558</span></div><div><section><header><hgroup><h1>Aeneid</h1></hgroup></header><section>
<p>
<span>corpora viva nefas Stygia vectare carina.</span><span></span>
<span>nec vero Alciden me sum laetatus euntem</span><span></span>
<span>
 accepisse lacu nec Thesea Pirithoumque,</span><span></span>
<span>dis quamquam geniti atque invicti viribus essent.</span><span></span>
<span><span></span><span></span>Tartareum ille manu custodem in vincla petivit,</span><span></span>
<span>ipsius a solio regis, traxitque trementem;</span><span></span>
<span>hi dominam Ditis thalamo deducere adorti.”</span><span></span>
<span>quae contra breviter fata est Amphrysia vates:</span><span></span>
<span>“nullae hic insidiae tales (absiste moveri),</span><span></span>
<span><span></span><span></span>nec vim tela ferunt; licet ingens ianitor antro</span><span></span>
<span>aeternum latrans exsanguis terreat umbras;</span><span></span>
<span>casta licet patrui servet Proserpina limen.</span><span></span>
<span>Troïus Aeneas, pietate insignis et armis,</span><span></span>
<span>ad genitorem imas Erebi descendit ad umbras.</span><span></span>
<span><span></span><span></span>si te nulla movet tantae pietatis imago,</span><span></span>
<span>at ramum hunc” (aperit ramum, qui veste latebat)</span><span></span>
<span>“agnoscas.” tumida ex ira tum corda residunt.</span><span></span>
<span>nec plura his. ille admirans venerabile donum</span><span></span>
<span>fatalis virgae, longo post tempore visum,</span><span></span>
<span><span></span><span></span>caeruleam advertit puppim ripaeque propinquat.</span><span></span>
<span>inde alias animas, quae per iuga longa sedebant,</span><span></span>
<span>deturbat laxatque foros; simul accipit alveo</span><span></span>
<span>ingentem Aeneam. gemuit sub pondere cumba</span><span></span>
<span>sutilis et multam accepit rimosa paludem.</span><span></span>
<span><span></span><span></span>tandem trans fluvium incolumis vatemque virumque</span><span></span>
<span>informi limo glaucaque exponit in ulva.</span><span></span>
<span>Cerberus haec ingens latratu regna trifauci</span><span></span>
<span>personat, adverso recubans immanis in antro.</span><span></span>
<span>cui vates, horrere videns iam colla colubris,</span><span></span>
<span><span></span><span></span>melle soporatam et medicatis frugibus offam</span><span></span>
<span>obicit. ille fame rabida tria guttura pandens</span><span></span>
</p>
</section></section><span>560</span></div><div><section><header><hgroup><h1>Aeneid</h1></hgroup></header><section>
<p>
<span>corripit obiectam, atque immania terga resolvit</span><span></span>
<span>fusus humi totoque ingens extenditur antro.</span><span></span>
<span>
 occupat Aeneas aditum custode sepulto</span><span></span>
<span><span></span><span></span>evaditque celer ripam inremeabilis undae.</span><span></span>
<span>Continuo auditae voces vagitus et ingens</span><span></span>
<span>infantumque animae flentes, in limine primo</span><span></span>
<span>quos dulcis vitae exsortis et ab ubere raptos</span><span></span>
<span>abstulit atra dies et funere mersit acerbo.</span><span></span>
<span><span></span><span></span>hos iuxta falso damnati crimine mortis.</span><span></span>
<span>nec vero hae sine sorte datae, sine iudice, sedes:</span><span></span>
<span>quaesitor Minos urnam movet; ille silentum</span><span></span>
<span>consiliumque vocat, vitasque et crimina discit.</span><span></span>
<span>proxima deinde tenent maesti loca, qui sibi letum</span><span></span>
<span><span></span><span></span>insontes peperere manu lucemque perosi</span><span></span>
<span>proiecere animas. quam vellent aethere in alto</span><span></span>
<span>nunc et pauperiem et duros perferre labores!</span><span></span>
<span>fas obstat tristisque palus inamabilis undae</span><span></span>
<span>alligat et noviens Styx interfusa coercet.</span><span></span>
<span><span></span><span></span> Nec procul hinc partem fusi monstrantur in omnem</span><span></span>
<span>Lugentes Campi; sic illos nomine dicunt.</span><span></span>
<span>hic, quos durus amor crudeli tabe peredit,</span><span></span>
<span>secreti celant calles et myrtea circum</span><span></span>
<span>silva tegit; curae non ipsa in morte relinquunt.</span><span></span>
<span><span></span><span></span>his Phaedram Procrinque locis maestamque Eriphylen,</span><span></span>
<span>crudelis nati monstrantem vulnera, cernit,</span><span></span>
<span>Euadnenque et Pasiphaën; his Laodamia</span><span></span>
<span>it comes et iuvenis quondam, nunc femina, Caeneus</span><span></span>
<span>rursus et in veterem fato revoluta figuram.</span><span></span>
<span><span></span><span></span>inter quas Phoenissa recens a vulnere Dido</span><span></span>
</p>
</section><section><ul><li><sup>433</sup>consiliumque <span>P</span>: conc- <span>MR</span>
</li></ul></section></section><span>562</span></div><div><section><header><hgroup><h1>Aeneid</h1></hgroup></header><section>
<p>
<span>errabat silva in magna. quam Troïus heros</span><span></span>
<span>ut primum iuxta stetit agnovitque per umbras</span><span></span>
<span>obscuram, qualem primo qui surgere mense</span><span></span>
<span>aut videt aut vidisse putat per nubila lunam,</span><span></span>
<span><span></span><span></span>demisit lacrimas dulcique adfatus amore est:</span><span></span>
<span>“infelix Dido, verus mihi nuntius ergo</span><span></span>
<span>venerat exstinctam, ferroque extrema secutam?</span><span></span>
<span>funeris heu! tibi causa fui? per sidera iuro,</span><span></span>
<span>per superos, et si qua fides tellure sub ima est,</span><span></span>
<span><span></span><span></span>invitus, regina, tuo de litore cessi.</span><span></span>
<span>sed me iussa deum, quae nunc has ire per umbras,</span><span></span>
<span>per loca senta situ cogunt noctemque profundam,</span><span></span>
<span>imperiis egere suis; nec credere quivi</span><span></span>
<span>hunc tantum tibi me discessu ferre dolorem.</span><span></span>
<span><span></span><span></span>siste gradum teque aspectu ne subtrahe nostro.</span><span></span>
<span>quem fugis? extremum fato, quod te adloquor, hoc est.”</span><span></span>
<span>talibus Aeneas ardentem et torva tuentem</span><span></span>
<span>lenibat dictis animum lacrimasque ciebat.</span><span></span>
<span>illa solo fixos oculos aversa tenebat</span><span></span>
<span><span></span><span></span>nec magis incepto vultum sermone movetur,</span><span></span>
<span>quam si dura silex aut stet Marpesia cautes.</span><span></span>
<span>tandem corripuit sese atque inimica refugit</span><span></span>
<span>in nemus umbriferum, coniunx ubi pristinus illi</span><span></span>
<span>respondet curis aequatque Sychaeus amorem.</span><span></span>
<span><span></span><span></span>nec minus Aeneas, casu percussus iniquo,</span><span></span>
<span>prosequitur lacrimis longe et miseratur euntem.</span><span></span>
<span>Inde datum molitur iter. iamque arva tenebant</span><span></span>
<span>ultima, quae bello clari secreta frequentant.</span><span></span>
<span>hic illi occurrit Tydeus, hic inclutus armis</span><span></span>
<span><span></span><span></span>Parthenopaeus et Adrasti pallentis imago.</span><span></span>
</p>
</section><section><ul><li><sup>475</sup>percussus <span>R</span>: con- <span>MR</span> (5.700)</li></ul></section></section><span>564</span></div><div><section><header><hgroup><h1>Aeneid</h1></hgroup></header><section>
<p>
<span>hic multum fleti ad superos belloque caduci</span><span></span>
<span>Dardanidae, quos ille omnis longo ordine cernens</span><span></span>
<span>ingemuit, Glaucumque Medontaque Thersilochumque,</span><span></span>
<span>tris Antenoridas, Cererique sacrum Polyboeten,</span><span></span>
<span><span></span><span></span>Idaeumque etiam currus, etiam arma tenentem.</span><span></span>
<span>circumstant animae dextra laevaque frequentes.</span><span></span>
<span>nec vidisse semel satis est; iuvat usque morari</span><span></span>
<span>et conferre gradum et veniendi discere causas.</span><span></span>
<span>at Danaum proceres Agamemnoniaeque phalanges,</span><span></span>
<span><span></span><span></span>ut videre virum fulgentiaque arma per umbras,</span><span></span>
<span>
 ingenti trepidare metu: pars vertere terga,</span><span></span>
<span>ceu quondam petiere rates; pars tollere vocem</span><span></span>
<span>exiguam, inceptus clamor frustratur hiantis.</span><span></span>
<span>Atque hic Priamiden laniatum corpore toto</span><span></span>
<span><span></span><span></span>Deiphobum videt et lacerum crudeliter ora,</span><span></span>
<span>ora manusque ambas, populataque tempora raptis</span><span></span>
<span>auribus et truncas inhonesto vulnere naris.</span><span></span>
<span>vix adeo agnovit pavitantem ac dira tegentem</span><span></span>
<span>supplicia, et notis compellat vocibus ultro:</span><span></span>
<span><span></span><span></span>“Deiphobe armipotens, genus alto a sanguine Teucri,</span><span></span>
<span>quis tam crudelis optavit sumere poenas?</span><span></span>
<span>cui tantum de te licuit? mihi fama suprema</span><span></span>
<span>nocte tulit fessum vasta te caede Pelasgum</span><span></span>
<span>procubuisse super confusae stragis acervum.</span><span></span>
<span><span></span><span></span>tunc egomet tumulum Rhoeteo litore inanem</span><span></span>
<span>constitui et magna Manis ter voce vocavi.</span><span></span>
<span>nomen et arma locum servant; te, amice, nequivi</span><span></span>
<span>conspicere et patria decedens ponere terra.”</span><span></span>
</p>
</section><section><ul><li><sup>486</sup>frequentes <span>MR</span>: frem- <span>P</span>
</li><li><sup>488</sup>discere <span>MP</span>: poscere <span>R</span> (1.414)</li><li><sup>495</sup>videt et <span>Heinsius</span>: vidit et <span>M</span>: vidit <span>FP</span>: videt <span>R</span>
</li><li><sup>498</sup>ac <span>MP</span>: et <span>FR</span>
</li><li><sup>505</sup>litore <span>FPR</span>: in l. <span>M, Servius</span>
</li></ul></section></section><span>566</span></div><div><section><header><hgroup><h1>Aeneid</h1></hgroup></header><section>
<p>
<span>ad quae Priamides: “nihil o tibi, amice, relictum;</span><span></span>
<span><span></span><span></span>omnia Deiphobo solvisti et funeris umbris.</span><span></span>
<span>sed me fata mea et scelus exitiale Lacaenae</span><span></span>
<span>his mersere malis; illa haec monumenta reliquit.</span><span></span>
<span>namque ut supremam falsa inter gaudia noctem</span><span></span>
<span>egerimus, nosti; et nimium meminisse necesse est.</span><span></span>
<span><span></span><span></span>cum fatalis equus saltu super ardua venit</span><span></span>
<span>Pergama et armatum peditem gravis attulit alvo,</span><span></span>
<span>illa, chorum simulans, euhantis orgia circum</span><span></span>
<span>ducebat Phrygias; flammam media ipsa tenebat</span><span></span>
<span>ingentem et summa Danaos ex arce vocabat.</span><span></span>
<span><span></span><span></span>tum me, confectum curis somnoque gravatum,</span><span></span>
<span>infelix habuit thalamus, pressitque iacentem</span><span></span>
<span>dulcis et alta quies placidaeque simillima morti.</span><span></span>
<span>egregia interea coniunx arma omnia tectis</span><span></span>
<span>emovet, et fidum capiti subduxerat ensem;</span><span></span>
<span><span></span><span></span>intra tecta vocat Menelaum et limina pandit,</span><span></span>
<span>scilicet id magnum sperans fore munus amanti,</span><span></span>
<span>et famam exstingui veterum sic posse malorum.</span><span></span>
<span>quid moror? inrumpunt thalamo, comes additus una</span><span></span>
<span>hortator scelerum Aeolides. di, talia Grais</span><span></span>
<span><span></span><span></span>instaurate, pio si poenas ore reposco.</span><span></span>
<span>sed te qui vivum casus, age fare vicissim,</span><span></span>
<span>attulerint. pelagine venis erroribus actus</span><span></span>
<span>an monitu divum? aut quae te fortuna fatigat,</span><span></span>
<span>ut tristis sine sole domos, loca turbida, adires?”</span><span></span>
<span><span></span><span></span> Hac vice sermonum roseis Aurora quadrigis</span><span></span>
</p>
</section><section><ul><li><sup>528</sup>additus <span>PR</span>: -ur <span>FM</span>
</li><li><sup>533</sup>aut <span>Reeve</span>: an <span>codd.</span>
</li></ul></section></section><span>568</span></div><div><section><header><hgroup><h1>Aeneid</h1></hgroup></header><section>
<p>
<span>iam medium aetherio cursu traiecerat axem;</span><span></span>
<span>et fors omne datum traherent per talia tempus,</span><span></span>
<span>sed comes admonuit breviterque adfata Sibylla est:</span><span></span>
<span>“nox ruit, Aenea; nos flendo ducimus horas.</span><span></span>
<span><span></span><span></span>hic locus est, partis ubi se via findit in ambas:</span><span></span>
<span>dextera quae Ditis magni sub moenia tendit,</span><span></span>
<span>hac iter Elysium nobis; at laeva malorum</span><span></span>
<span>exercet poenas, et ad impia Tartara mittit.”</span><span></span>
<span>Deiphobus contra: “ne saevi, magna sacerdos;</span><span></span>
<span><span></span><span></span>discedam, explebo numerum reddarque tenebris.</span><span></span>
<span>i decus, i, nostrum; melioribus utere fatis.”</span><span></span>
<span>tantum effatus, et in verbo vestigia torsit.</span><span></span>
<span>Respicit Aeneas subito et sub rupe sinistra</span><span></span>
<span>moenia lata videt, triplici circumdata muro,</span><span></span>
<span><span></span><span></span>quae rapidus flammis ambit torrentibus amnis,</span><span></span>
<span>Tartareus Phlegethon, torquetque sonantia saxa.</span><span></span>
<span>porta adversa, ingens, solidoque adamante columnae,</span><span></span>
<span>vis ut nulla virum, non ipsi exscindere bello</span><span></span>
<span>caelicolae valeant; stat ferrea turris ad auras,</span><span></span>
<span><span></span><span></span>Tisiphoneque sedens, palla succincta cruenta,</span><span></span>
<span>vestibulum exsomnis servat noctesque diesque.</span><span></span>
<span>hinc exaudiri gemitus, et saeva sonare</span><span></span>
<span>verbera, tum stridor ferri tractaeque catenae.</span><span></span>
<span>constitit Aeneas strepitumque exterritus hausit.</span><span></span>
<span>
 “quae scelerum facies? o virgo, effare: quibusve</span><span></span>
<span><span></span><span></span>urgentur poenis? quis tantus plangor ad auras?”</span><span></span>
<span>tum vates sic orsa loqui: “dux inclute Teucrum,</span><span></span>
<span>nulli fas casto sceleratum insistere limen;</span><span></span>
<span>sed me cum lucis Hecate praefecit Avernis,</span><span></span>
</p>
</section><section><ul><li><sup>547</sup>torsit <span>FP</span>: pressit <span>MR</span> (197)</li><li><sup>559</sup>strepitumque <span>FPR,</span>
<span>Servius</span>: -uque <span>M</span> | hausit <span>P, Servius</span>: haesit <span>FMR</span>
</li></ul></section></section><span>570</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>ipsa deum poenas docuit perque omnia duxit.</span><span></span>
<span>Cnosius haec Rhadamanthus habet durissima regna</span><span></span>
<span>castigatque auditque dolos subigitque fateri,</span><span></span>
<span>quae quis apud superos, furto laetatus inani,</span><span></span>
<span>distulit in seram commissa piacula mortem.</span><span></span>
<span><span></span><span></span>continuo sontis ultrix accincta flagello</span><span></span>
<span>Tisiphone quatit insultans, torvosque sinistra</span><span></span>
<span>intentans anguis vocat agmina saeva sororum.</span><span></span>
<span>tum demum horrisono stridentes cardine sacrae</span><span></span>
<span>panduntur portae. cernis, custodia qualis</span><span></span>
<span><span></span><span></span>vestibulo sedeat, facies quae limina servet?</span><span></span>
<span>quinquaginta atris immanis hiatibus Hydra</span><span></span>
<span>saevior intus habet sedem. tum Tartarus ipse</span><span></span>
<span>bis patet in praeceps tantum tenditque sub umbras,</span><span></span>
<span>quantus ad aetherium caeli suspectus Olympum.</span><span></span>
<span><span></span><span></span>hic genus antiquum Terrae, Titania pubes,</span><span></span>
<span>fulmine deiecti fundo volvuntur in imo.</span><span></span>
<span>hic et Aloidas geminos immania vidi</span><span></span>
<span>corpora, qui manibus magnum rescindere caelum</span><span></span>
<span>adgressi superisque Iovem detrudere regnis.</span><span></span>
<span><span></span><span></span>vidi et crudelis dantem Salmonea poenas,</span><span></span>
<span>dum flammas Iovis et sonitus imitatur Olympi.</span><span></span>
<span>quattuor hic invectus equis et lampada quassans</span><span></span>
<span>per Graium populos mediaeque per Elidis urbem</span><span></span>
<span>
 ibat ovans, divumque sibi poscebat honorem,</span><span></span>
<span><span></span><span></span>demens, qui nimbos et non imitabile fulmen</span><span></span>
<span>aere et cornipedum pulsu simularet equorum.</span><span></span>
<span>at pater omnipotens densa inter nubila telum</span><span></span>
<span>contorsit, non ille faces nec fumea taedis</span><span></span>
<span>lumina, praecipitemque immani turbine adegit.</span><span></span>
</p>
</section><section><ul><li><sup>586</sup>flammas <span>MR</span>: -am <span>P</span>
</li><li><sup>591</sup>pulsu <span>FMP</span>: cursu <span>R</span> (5.549)</li></ul></section></section><span>572</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>nec non et Tityon, Terrae omniparentis alumnum,</span><span></span>
<span>cernere erat, per tota novem cui iugera corpus</span><span></span>
<span>porrigitur, rostroque immanis vultur obunco</span><span></span>
<span>immortale iecur tondens fecundaque poenis</span><span></span>
<span>viscera, rimaturque epulis habitatque sub alto</span><span></span>
<span><span></span><span></span>pectore, nec fibris requies datur ulla renatis.</span><span></span>
<span>quid memorem Lapithas, Ixiona Pirithoumque et</span><span></span>
<span>quo super atra silex iam iam lapsura cadentique</span><span></span>
<span>imminet adsimilis? lucent genialibus altis</span><span></span>
<span>aurea fulcra toris, epulaeque ante ora paratae</span><span></span>
<span><span></span><span></span>regifico luxu; Furiarum maxima iuxta</span><span></span>
<span>accubat et manibus prohibet contingere mensas,</span><span></span>
<span>exsurgitque facem attollens atque intonat ore.</span><span></span>
<span>“Hic quibus invisi fratres, dum vita manebat,</span><span></span>
<span>pulsatusve parens, et fraus innexa clienti,</span><span></span>
<span><span></span><span></span>aut qui divitiis soli incubuere repertis</span><span></span>
<span>nec partem posuere suis (quae maxima turba est),</span><span></span>
<span>quique ob adulterium caesi, quique arma secuti</span><span></span>
<span>impia nec veriti dominorum fallere dextras,</span><span></span>
<span>inclusi poenam exspectant. ne quaere doceri,</span><span></span>
<span><span></span><span></span>quam poenam, aut quae forma viros fortunave mersit.</span><span></span>
<span>saxum ingens volvunt alii, radiisque rotarum</span><span></span>
<span>destricti pendent; sedet aeternumque sedebit</span><span></span>
<span>infelix Theseus; Phlegyasque miserrimus omnis</span><span></span>
<span>admonet et magna testatur voce per umbras:</span><span></span>
<span><span></span><span></span>‘discite iustitiam moniti et non temnere divos.’</span><span></span>
<span>vendidit hic auro patriam dominumque potentem</span><span></span>
</p>
</section><section><ul><li><sup>595</sup>omniparentis <span>P</span>: -potentis <span>FMR</span>
</li><li><sup>597</sup>obunco <span>M</span>: ab- <span>FR</span>: ad- <span>P</span>
</li><li><sup>601</sup>et <span>add. Madvig</span>: <span>om. codd.</span>
</li><li><sup>602</sup>quo <span>R</span>: quos <span>MP</span>: quod <span>F</span>
</li><li><sup>617</sup>destricti <span>MR</span>: di- <span>FP</span>
</li></ul></section></section><span>574</span></div><div><section><header><hgroup><h1>Aeneid</h1></hgroup></header><section>
<p>
<span>imposuit; fixit leges pretio atque refixit;</span><span></span>
<span>hic thalamum invasit natae vetitosque hymenaeos</span><span></span>
<span>ausi omnes immane nefas ausoque potiti.</span><span></span>
<span><span></span><span></span>non mihi si linguae centum sint oraque centum,</span><span></span>
<span>ferrea vox, omnis scelerum comprendere formas,</span><span></span>
<span>omnia poenarum percurrere nomina possim.”</span><span></span>
<span>Haec ubi dicta dedit Phoebi longaeva sacerdos,</span><span></span>
<span>“sed iam age, carpe viam et susceptum perfice munus,</span><span></span>
<span><span></span><span></span>acceleremus,” ait. “Cyclopum educta caminis</span><span></span>
<span>moenia conspicio atque adverso fornice portas,</span><span></span>
<span>haec ubi nos praecepta iubent deponere dona.”</span><span></span>
<span>dixerat, et pariter gressi per opaca viarum</span><span></span>
<span>corripiunt spatium medium foribusque propinquant.</span><span></span>
<span><span></span><span></span>occupat Aeneas aditum corpusque recenti</span><span></span>
<span>spargit aqua ramumque adverso in limine figit.</span><span></span>
<span>His demum exactis, perfecto munere divae,</span><span></span>
<span>devenere locos laetos et amoena virecta</span><span></span>
<span>Fortunatorum Nemorum sedesque beatas.</span><span></span>
<span><span></span><span></span>largior hic campos aether et lumine vestit</span><span></span>
<span>purpureo, solemque suum, sua sidera norunt.</span><span></span>
<span>pars in gramineis exercent membra palaestris,</span><span></span>
<span>contendunt ludo et fulva luctantur harena;</span><span></span>
<span>pars pedibus plaudunt choreas et carmina dicunt.</span><span></span>
<span><span></span><span></span>nec non Threicius longa cum veste sacerdos</span><span></span>
<span>obloquitur numeris septem discrimina vocum,</span><span></span>
<span>iamque fidem digitis, iam pectine pulsat eburno.</span><span></span>
<span>hic genus antiquum Teucri, pulcherrima proles,</span><span></span>
<span>magnanimi heroes, nati melioribus annis,</span><span></span>
<span><span></span><span></span>Ilusque Assaracusque et Troiae Dardanus auctor.</span><span></span>
</p>
</section><section><ul><li><sup>630</sup>educta <span>M</span>: ducta <span>FPR</span>
</li><li><sup>647</sup>fidem <span>Markland</span>: eadem <span>codd.</span>
</li></ul></section></section><span>576</span></div><div><section><header><hgroup><h1>Aeneid</h1></hgroup></header><section>
<p>
<span>arma procul currusque virum miratur inanis;</span><span></span>
<span>stant terra defixae hastae, passimque soluti</span><span></span>
<span>per campum pascuntur equi; quae gratia currum</span><span></span>
<span>armorumque fuit vivis, quae cura nitentis</span><span></span>
<span>
 pascere equos, eadem sequitur tellure repostos.</span><span></span>
<span><span></span><span></span>conspicit ecce alios dextra laevaque per herbam</span><span></span>
<span>vescentis laetumque choro paeana canentis</span><span></span>
<span>inter odoratum lauri nemus, unde superne</span><span></span>
<span>plurimus Eridani per silvam volvitur amnis.</span><span></span>
<span>
 Hic manus ob patriam pugnando vulnera passi,</span><span></span>
<span><span></span><span></span>quique sacerdotes casti, dum vita manebat,</span><span></span>
<span>quique pii vates et Phoebo digna locuti,</span><span></span>
<span>inventas aut qui vitam excoluere per artes,</span><span></span>
<span>quique sui memores aliquos fecere merendo:</span><span></span>
<span><span></span><span></span>omnibus his nivea cinguntur tempora vitta.</span><span></span>
<span>quos circumfusos sic est adfata Sibylla,</span><span></span>
<span>Musaeum ante omnis; medium nam plurima turba</span><span></span>
<span>hunc habet atque umeris exstantem suspicit altis:</span><span></span>
<span>“dicite, felices animae, tuque, optime vates,</span><span></span>
<span><span></span><span></span>quae regio Anchisen, quis habet locus? illius ergo</span><span></span>
<span>venimus et magnos Erebi tranavimus amnis.”</span><span></span>
<span>atque huic responsum paucis ita reddidit heros:</span><span></span>
<span>“nulli certa domus; lucis habitamus opacis</span><span></span>
<span>
 riparumque toros et prata recentia rivis</span><span></span>
<span><span></span><span></span>incolimus. sed vos, si fert ita corde voluntas,</span><span></span>
<span>hoc superate iugum, et facili iam tramite sistam.”</span><span></span>
<span>dixit et ante tulit gressum camposque nitentis</span><span></span>
<span>desuper ostentat; dehinc summa cacumina linquunt.</span><span></span>
</p>
</section><section><ul><li><sup>651</sup>miratur <span>PR</span>: -antur <span>FM</span>
</li></ul></section></section><span>578</span></div><div><section><header><hgroup><h1>Aeneid</h1></hgroup></header><section>
<p>
<span>At pater Anchises penitus convalle virenti</span><span></span>
<span><span></span><span></span>inclusas animas superumque ad lumen ituras</span><span></span>
<span>lustrabat studio recolens, omnemque suorum</span><span></span>
<span>forte recensebat numerum carosque nepotes</span><span></span>
<span>fataque fortunasque virum moresque manusque.</span><span></span>
<span>isque ubi tendentem adversum per gramina vidit</span><span></span>
<span>
 Aenean, alacris palmas utrasque tetendit,</span><span></span>
<span><span></span><span></span>effusaeque genis lacrimae et vox excidit ore:</span><span></span>
<span>“venisti tandem, tuaque exspectata parenti</span><span></span>
<span>
 vicit iter durum pietas? datur ora tueri,</span><span></span>
<span>nate, tua et notas audire et reddere voces?</span><span></span>
<span><span></span><span></span>sic equidem ducebam animo rebarque futurum,</span><span></span>
<span>tempora dinumerans, nec me mea cura fefellit.</span><span></span>
<span>quas ego te terras et quanta per aequora vectum</span><span></span>
<span>accipio! quantis iactatum, nate, periclis!</span><span></span>
<span>quam metui, ne quid Libyae tibi regna nocerent!”</span><span></span>
<span><span></span><span></span>ille autem: “tua me, genitor, tua tristis imago</span><span></span>
<span>saepius occurrens haec limina tendere adegit;</span><span></span>
<span>stant sale Tyrrheno classes. da iungere dextram,</span><span></span>
<span>da, genitor, teque amplexu ne subtrahe nostro.”</span><span></span>
<span>sic memorans largo fletu simul ora rigabat.</span><span></span>
<span><span></span><span></span>ter conatus ibi collo dare bracchia circum,</span><span></span>
<span>ter frustra comprensa manus effugit imago,</span><span></span>
<span>par levibus ventis volucrique simillima somno.</span><span></span>
<span>Interea videt Aeneas in valle reducta</span><span></span>
<span>seclusum nemus et virgulta sonantia silvae</span><span></span>
<span><span></span><span></span>Lethaeumque, domos placidas qui praenatat, amnem.</span><span></span>
<span>hunc circum innumerae gentes populique volabant;</span><span></span>
<span>ac velut in pratis ubi apes aestate serena</span><span></span>
<span>floribus insidunt variis et candida circum</span><span></span>
</p>
</section><section><ul><li><sup>707</sup>velut <span>PR</span>: veluti <span>FGM</span>
</li></ul></section></section><span>580</span></div><div><section><header><hgroup><h1>Aeneid</h1></hgroup></header><section>
<p>
<span>lilia funduntur, strepit omnis murmure campus.</span><span></span>
<span><span></span><span></span>horrescit visu subito causasque requirit</span><span></span>
<span>inscius Aeneas, quae sint ea flumina porro,</span><span></span>
<span>quive viri tanto complerint agmine ripas.</span><span></span>
<span>tum pater Anchises: “animae, quibus altera fato</span><span></span>
<span>corpora debentur, Lethaei ad fluminis undam</span><span></span>
<span><span></span><span></span>securos latices et longa oblivia potant.</span><span></span>
<span>has equidem memorare tibi atque ostendere coram,</span><span></span>
<span>iampridem hanc prolem cupio enumerare meorum,</span><span></span>
<span>quo magis Italia mecum laetere reperta.”</span><span></span>
<span>“o pater, anne aliquas ad caelum hinc ire putandum est</span><span></span>
<span><span></span><span></span>sublimis animas iterumque ad tarda reverti</span><span></span>
<span>corpora? quae lucis miseris tam dira cupido?”</span><span></span>
<span>“dicam equidem nec te suspensum, nate, tenebo,”</span><span></span>
<span>suscipit Anchises atque ordine singula pandit.</span><span></span>
<span>“Principio caelum ac terras camposque liquentis</span><span></span>
<span>
 lucentemque globum lunae Titaniaque astra</span><span></span>
<span><span></span><span></span>spiritus intus alit, totamque infusa per artus</span><span></span>
<span>mens agitat molem et magno se corpore miscet.</span><span></span>
<span>inde hominum pecudumque genus vitaeque volantum</span><span></span>
<span>et quae marmoreo fert monstra sub aequore pontus.</span><span></span>
<span><span></span><span></span>igneus est ollis vigor et caelestis origo</span><span></span>
<span>seminibus, quantum non noxia corpora tardant</span><span></span>
<span>terrenique hebetant artus moribundaque membra.</span><span></span>
<span>hinc metuunt cupiuntque, dolent gaudentque, neque auras</span><span></span>
<span>dispiciunt clausae tenebris et carcere caeco.</span><span></span>
<span><span></span><span></span>quin et supremo cum lumine vita reliquit,</span><span></span>
</p>
</section><section><ul><li><sup>724</sup>terras <span>GM</span> (1.58; 4.269; 7.571): terram <span>FPR</span>
</li><li><sup>731</sup>noxia corpora <span>FMR</span>: c. n. <span>P</span>
</li><li><sup>734</sup>dispiciunt γ: de- <span>FMPR</span>
</li></ul></section></section><span>582</span></div><div><section><header><hgroup><h1>Aeneid</h1></hgroup></header><section>
<p>
<span>non tamen omne malum miseris nec funditus omnes</span><span></span>
<span>corporeae excedunt pestes, penitusque necesse est</span><span></span>
<span>multa diu concreta modis inolescere miris.</span><span></span>
<span>ergo exercentur poenis veterumque malorum</span><span></span>
<span><span></span><span></span>supplicia expendunt. aliae panduntur inanes</span><span></span>
<span>suspensae ad ventos, aliis sub gurgite vasto</span><span></span>
<span>infectum eluitur scelus aut exuritur igni,</span><span></span>
<span><span></span><span></span>donec longa dies perfecto temporis orbe</span><span></span>
<span>concretam exemit labem, purumque relinquit</span><span></span>
<span>aetherium sensum atque aurai simplicis ignem:</span><span></span>
<span><span></span><span></span>quisque suos patimur manis. exinde per amplum</span><span></span>
<span><span></span><span></span>mittimur Elysium et pauci laeta arva tenemus.</span><span></span>
<span><span></span><span></span>has omnis, ubi mille rotam volvere per annos,</span><span></span>
<span>Lethaeum ad fluvium deus evocat agmine magno,</span><span></span>
<span><span></span><span></span>scilicet immemores supera ut convexa revisant</span><span></span>
<span>rursus, et incipiant in corpora velle reverti.”</span><span></span>
<span>Dixerat Anchises, natumque unaque Sibyllam</span><span></span>
<span>conventus trahit in medios turbamque sonantem,</span><span></span>
<span>et tumulum capit unde omnis longo ordine posset</span><span></span>
<span><span></span><span></span>adversos legere et venientum discere vultus.</span><span></span>
<span>
 “Nunc age, Dardaniam prolem quae deinde sequatur</span><span></span>
</p>
</section><section><ul><li><sup>746</sup>relinquit <span>FM</span>: reliquit <span>PR</span>
</li><li><sup>747</sup>aurai <span>P</span>: aurae <span>FMR</span>
</li><li><sup>750</sup>supera <span>FPR</span>: super <span>M</span> | ut <span>MR</span>: aut <span>F</span>: ne <span>P</span>
</li></ul></section></section><span>584</span></div><div><section><header><hgroup><h1>Aeneid</h1></hgroup></header><section>
<p>
<span>gloria, qui maneant Itala de gente nepotes,</span><span></span>
<span>inlustris animas nostrumque in nomen ituras,</span><span></span>
<span>expediam dictis, et te tua fata docebo.</span><span></span>
<span><span></span><span></span>ille, vides, pura iuvenis qui nititur hasta,</span><span></span>
<span>proxima sorte tenet lucis loca, primus ad auras</span><span></span>
<span>aetherias Italo commixtus sanguine surget,</span><span></span>
<span>Silvius, Albanum nomen, tua postuma proles,</span><span></span>
<span>quem tibi longaevo serum Lavinia coniunx</span><span></span>
<span><span></span><span></span>educet silvis regem regumque parentem,</span><span></span>
<span>unde genus Longa nostrum dominabitur Alba.</span><span></span>
<span>proximus ille Procas, Troianae gloria gentis,</span><span></span>
<span>et Capys et Numitor et qui te nomine reddet</span><span></span>
<span>Silvius Aeneas, pariter pietate vel armis</span><span></span>
<span><span></span><span></span>egregius, si umquam regnandam acceperit Albam.</span><span></span>
<span>qui iuvenes! quantas ostentant, aspice, vires</span><span></span>
<span>atque umbrata gerunt civili tempora quercu!</span><span></span>
<span>hi tibi Nomentum et Gabios urbemque Fidenam,</span><span></span>
<span>hi Collatinas imponent montibus arces,</span><span></span>
<span><span></span><span></span>Pometios Castrumque Inui Bolamque Coramque;</span><span></span>
<span>haec tum nomina erunt, nunc sunt sine nomine terrae.</span><span></span>
<span>quin et avo comitem sese Mavortius addet</span><span></span>
<span>Romulus, Assaraci quem sanguinis Ilia mater</span><span></span>
<span>educet. viden, ut geminae stant vertice cristae</span><span></span>
<span><span></span><span></span>et pater ipse suo superum iam signat honore?</span><span></span>
<span>en huius, nate, auspiciis illa incluta Roma</span><span></span>
<span>imperium terris, animos aequabit Olympo,</span><span></span>
<span>septemque una sibi muro circumdabit arces,</span><span></span>
</p></section></section><span>586</span></div><div><section><header><hgroup><h1>Aeneid</h1></hgroup></header><section><p>
<span>felix prole virum: qualis Berecyntia mater</span><span></span>
<span><span></span><span></span>invehitur curru Phrygias turrita per urbes</span><span></span>
<span>laeta deum partu, centum complexa nepotes,</span><span></span>
<span>omnis caelicolas, omnis supera alta tenentis.</span><span></span>
<span>“Huc geminas nunc flecte acies, hanc aspice gentem</span><span></span>
<span>Romanosque tuos. hic Caesar et omnis Iuli</span><span></span>
<span><span></span><span></span>progenies magnum caeli ventura sub axem.</span><span></span>
<span>hic vir, hic est, tibi quem promitti saepius audis,</span><span></span>
<span>Augustus Caesar, divi genus, aurea condet</span><span></span>
<span>saecula qui rursus Latio regnata per arva</span><span></span>
<span>Saturno quondam, super et Garamantas et Indos</span><span></span>
<span><span></span><span></span>proferet imperium; iacet extra sidera tellus,</span><span></span>
<span>extra anni solisque vias, ubi caelifer Atlas</span><span></span>
<span>axem umero torquet stellis ardentibus aptum.</span><span></span>
<span>huius in adventum iam nunc et Caspia regna</span><span></span>
<span>responsis horrent divum et Maeotia tellus,</span><span></span>
<span><span></span><span></span>et septemgemini turbant trepida ostia Nili.</span><span></span>
<span>nec vero Alcides tantum telluris obivit,</span><span></span>
<span>fixerit aeripedem cervam licet, aut Erymanthi</span><span></span>
<span>pacarit nemora et Lernam tremefecerit arcu;</span><span></span>
<span>nec qui pampineis victor iuga flectit habenis</span><span></span>
<span><span></span><span></span>Liber, agens celso Nysae de vertice tigris.</span><span></span>
<span>et dubitamus adhuc virtutem extendere factis,</span><span></span>
<span>aut metus Ausonia prohibet consistere terra?</span><span></span>
</p>
</section><section><ul><li><sup>787</sup>supera <span>M</span>
<sup>2</sup>: super <span>MPR</span>
</li><li><sup>803</sup>pacarit <span>P</span>: pacaret <span>MR</span>
</li><li><sup>806</sup>virtutem . . . factis <span>M, Servius</span> (10.468): virtute . . . vires <span>PR</span>
</li></ul></section></section><span>588</span></div><div><section><header><hgroup><h1>Aeneid</h1></hgroup></header><section>
<p>
<span>“Quis procul ille autem ramis insignis olivae</span><span></span>
<span>sacra ferens? nosco crinis incanaque menta</span><span></span>
<span><span></span><span></span>regis Romani primam qui legibus urbem</span><span></span>
<span>fundabit, Curibus parvis et paupere terra</span><span></span>
<span>missus in imperium magnum. cui deinde subibit</span><span></span>
<span>otia qui rumpet patriae residesque movebit</span><span></span>
<span>Tullus in arma viros et iam desueta triumphis</span><span></span>
<span><span></span><span></span>agmina. quem iuxta sequitur iactantior Ancus</span><span></span>
<span>nunc quoque iam nimium gaudens popularibus auris.</span><span></span>
<span>vis et Tarquinios reges animamque superbam</span><span></span>
<span>ultoris Bruti, fascesque videre receptos?</span><span></span>
<span>consulis imperium hic primus saevasque secures</span><span></span>
<span><span></span><span></span>accipiet, natosque pater nova bella moventis</span><span></span>
<span>ad poenam pulchra pro libertate vocabit,</span><span></span>
<span>infelix, utcumque ferent ea facta minores:</span><span></span>
<span>vincet amor patriae laudumque immensa cupido.</span><span></span>
<span>“Quin Decios Drusosque procul saevumque securi</span><span></span>
<span><span></span><span></span>aspice Torquatum et referentem signa Camillum.</span><span></span>
<span>illae autem, paribus quas fulgere cernis in armis,</span><span></span>
<span>concordes animae nunc et dum nocte prementur,</span><span></span>
<span>heu quantum inter se bellum, si lumina vitae</span><span></span>
<span>attigerint, quantas acies stragemque ciebunt,</span><span></span>
<span><span></span><span></span>aggeribus socer Alpinis atque arce Monoeci</span><span></span>
<span>descendens, gener adversis instructus Eois!</span><span></span>
<span>ne, pueri, ne tanta animis adsuescite bella</span><span></span>
</p>
</section><section><ul><li><sup>809</sup>nosco <span>MP</span>: noscon <span>R</span>
</li><li><sup>819</sup>primus <span>PR</span>: primum <span>M</span>
</li><li><sup>825</sup>aspice] <span>At an early stage of composition this line was followed by</span> 855–9 (aspice . . .), <span>verses which after the death of the younger Marcellus were moved to their present position to make way for the moving tribute to him.</span>
</li><li><sup>827</sup>prementur <span>PR</span>: premuntur <span>M</span>
</li></ul></section></section><span>590</span></div><div><section><header><hgroup><h1>Aeneid</h1></hgroup></header><section>
<p>
<span>neu patriae validas in viscera vertite vires;</span><span></span>
<span>tuque prior, tu parce, genus qui ducis Olympo,</span><span></span>
<span><span></span><span></span>proice tela manu, sanguis meus! . . .</span><span></span>
<span>“Ille triumphata Capitolia ad alta Corintho</span><span></span>
<span>victor aget currum caesis insignis Achivis.</span><span></span>
<span>eruet ille Argos Agamemnoniasque Mycenas</span><span></span>
<span>ipsumque Aeaciden, genus armipotentis Achilli,</span><span></span>
<span><span></span><span></span>ultus avos Troiae templa et temerata Minervae.</span><span></span>
<span>quis te, magne Cato, tacitum aut te, Cosse, relinquat?</span><span></span>
<span>quis Gracchi genus aut geminos, duo fulmina belli,</span><span></span>
<span>Scipiadas, cladem Libyae, parvoque potentem</span><span></span>
<span>Fabricium vel te sulco, Serrane, serentem?</span><span></span>
<span><span></span><span></span>quo fessum rapitis, Fabii? tu Maximus ille es,</span><span></span>
<span>unus qui nobis cunctando restituis rem.</span><span></span>
<span>excudent alii spirantia mollius aera</span><span></span>
<span>(credo equidem), vivos ducent de marmore vultus,</span><span></span>
<span>orabunt causas melius, caelique meatus</span><span></span>
<span><span></span><span></span>describent radio et surgentia sidera dicent:</span><span></span>
<span>tu regere imperio populos, Romane, memento</span><span></span>
<span>(hae tibi erunt artes), pacique imponere morem,</span><span></span>
<span>parcere subiectis et debellare superbos.”</span><span></span>
<span>Sic pater Anchises, atque haec mirantibus addit:</span><span></span>
<span><span></span><span></span>“aspice, ut insignis spoliis Marcellus opimis</span><span></span>
<span>ingreditur victorque viros supereminet omnis.</span><span></span>
</p>
</section><section><ul><li><sup>845</sup>tu <span>MR</span>: tun <span>P</span>
</li><li><sup>846</sup>restituis <span>MP</span>: -es <span>R</span>
</li><li><sup>848</sup>credo <span>MR</span> (4.12): cedo <span>P</span> (2.704)</li></ul></section></section><span>592</span></div><div><section><header><hgroup><h1>Aeneid</h1></hgroup></header><section>
<p>
<span>
<span>

</span> hic rem Romanam magno turbante tumultu</span><span></span>
<span>sistet, eques sternet Poenos Gallumque rebellem,</span><span></span>
<span>tertiaque arma patri suspendet capta Quirino.”</span><span></span>
<span><span></span><span></span> Atque hic Aeneas (una namque ire videbat</span><span></span>
<span>egregium forma iuvenem et fulgentibus armis,</span><span></span>
<span>sed frons laeta parum et deiecto lumina vultu)</span><span></span>
<span>“quis, pater, ille, virum qui sic comitatur euntem?</span><span></span>
<span>filius, anne aliquis magna de stirpe nepotum?</span><span></span>
<span><span></span><span></span>qui strepitus circa comitum! quantum instar in ipso!</span><span></span>
<span>sed nox atra caput tristi circumvolat umbra.”</span><span></span>
<span>Tum pater Anchises lacrimis ingressus obortis:</span><span></span>
<span>“o gnate, ingentem luctum ne quaere tuorum;</span><span></span>
<span>ostendent terris hunc tantum fata nec ultra</span><span></span>
<span><span></span><span></span>esse sinent. nimium vobis Romana propago</span><span></span>
<span>visa potens, superi, propria haec si dona fuissent.</span><span></span>
<span>
 quantos ille virum magnam Mavortis ad urbem</span><span></span>
<span>campus aget gemitus! vel quae, Tiberine, videbis</span><span></span>
<span>funera, cum tumulum praeterlabere recentem!</span><span></span>
<span><span></span><span></span>nec puer Iliaca quisquam de gente Latinos</span><span></span>
<span>in tantum spe tollet avos, nec Romula quondam</span><span></span>
<span>ullo se tantum tellus iactabit alumno.</span><span></span>
<span>
 heu pietas, heu prisca fides invictaque bello</span><span></span>
<span>dextera! non illi se quisquam impune tulisset</span><span></span>
<span><span></span><span></span>obvius armato, seu cum pedes iret in hostem</span><span></span>
<span>seu spumantis equi foderet calcaribus armos.</span><span></span>
<span>heu, miserande puer, si qua fata aspera rumpas!</span><span></span>
<span>tu Marcellus eris. manibus date lilia plenis</span><span></span>
</p>
</section><section><ul><li><sup>865</sup>qui <span>FP</span>: quis <span>MR</span>
</li></ul></section></section><span>594</span></div><div><section><header><hgroup><h1>Aeneid</h1></hgroup></header><section>
<p>
<span>purpureos spargam flores animamque nepotis</span><span></span>
<span><span></span><span></span>his saltem accumulem donis, et fungar inani</span><span></span>
<span>munere.” sic tota passim regione vagantur</span><span></span>
<span>aëris in campis latis atque omnia lustrant.</span><span></span>
<span>quae postquam Anchises natum per singula duxit</span><span></span>
<span>incenditque animum famae venientis amore,</span><span></span>
<span><span></span><span></span>exim bella viro memorat quae deinde gerenda,</span><span></span>
<span>Laurentisque docet populos urbemque Latini,</span><span></span>
<span>et quo quemque modo fugiatque feratque laborem.</span><span></span>
<span>Sunt geminae Somni portae, quarum altera fertur</span><span></span>
<span>cornea, qua veris facilis datur exitus umbris,</span><span></span>
<span><span></span><span></span>altera candenti perfecta nitens elephanto,</span><span></span>
<span>sed falsa ad caelum mittunt insomnia Manes.</span><span></span>
<span>his ibi tum natum Anchises unaque Sibyllam</span><span></span>
<span>prosequitur dictis portaque emittit eburna:</span><span></span>
<span>ille viam secat ad navis sociosque revisit;</span><span></span>
<span><span></span><span></span>tum se ad Caietae recto fert litore portum.</span><span></span>
<span>
<span>ancora de prora iacitur; stant litore puppes.</span>
</span><span></span>
</p>
</section><section><ul><li><sup>889</sup>venientis <span>FPR</span>: melioris <span>M</span> (4.221)</li><li><sup>897</sup>ibi <span>FPR</span>: ubi <span>M</span> (5.816)</li></ul></section></section><span>596</span></div><div><section><header><hgroup><h1>Book VI</h1></hgroup></header><section>
</section></section><span>598</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber VII</span></h2>
<p>
<span>
 Tu quoque litoribus nostris, Aeneïa nutrix,</span><span></span>
<span>aeternam moriens famam, Caieta, dedisti;</span><span></span>
<span>et nunc servat honos sedem tuus, ossaque nomen</span><span></span>
<span>Hesperia in magna, si qua est ea gloria, signat.</span><span></span>
<span>
 At pius exsequiis Aeneas rite solutis,</span><span></span>
<span><span></span><span></span>aggere composito tumuli, postquam alta quierunt</span><span></span>
<span>aequora, tendit iter velis portumque relinquit.</span><span></span>
<span>aspirant aurae in noctem nec candida cursus</span><span></span>
<span>luna negat, splendet tremulo sub lumine pontus.</span><span></span>
<span><span></span><span></span>proxima Circaeae raduntur litora terrae,</span><span></span>
<span>dives inaccessos ubi Solis filia lucos</span><span></span>
<span>adsiduo resonat cantu, tectisque superbis</span><span></span>
<span>urit odoratam nocturna in lumina cedrum</span><span></span>
<span>arguto tenuis percurrens pectine telas.</span><span></span>
<span><span></span><span></span>hinc exaudiri gemitus iraeque leonum</span><span></span>
<span>vincla recusantum et sera sub nocte rudentum,</span><span></span>
<span>saetigerique sues atque in praesepibus ursi</span><span></span>
<span>saevire ac formae magnorum ululare luporum,</span><span></span>
<span>quos hominum ex facie dea saeva potentibus herbis</span><span></span>
<span><span></span><span></span>induerat Circe in vultus ac terga ferarum.</span><span></span>
</p>
</section><section><ul><li><sup>4</sup>signat <span>R</span>: signant <span>MP</span>
</li></ul></section></section><span>2</span></div><div><section><header><hgroup><h1>Aeneid</h1></hgroup></header><section>
<p>
<span>quae ne monstra pii paterentur talia Troes</span><span></span>
<span>delati in portus neu litora dira subirent,</span><span></span>
<span>Neptunus ventis implevit vela secundis,</span><span></span>
<span>atque fugam dedit et praeter vada fervida vexit.</span><span></span>
<span><span></span><span></span>Iamque rubescebat radiis mare et aethere ab alto</span><span></span>
<span>Aurora in roseis fulgebat lutea bigis,</span><span></span>
<span>cum venti posuere omnisque repente resedit</span><span></span>
<span>flatus, et in lento luctantur marmore tonsae.</span><span></span>
<span>atque hic Aeneas ingentem ex aequore lucum</span><span></span>
<span><span></span><span></span>prospicit. hunc inter fluvio Tiberinus amoeno</span><span></span>
<span>verticibus rapidis et multa flavus harena</span><span></span>
<span>in mare prorumpit. variae circumque supraque</span><span></span>
<span>adsuetae ripis volucres et fluminis alveo</span><span></span>
<span>aethera mulcebant cantu lucoque volabant.</span><span></span>
<span><span></span><span></span>flectere iter sociis terraeque advertere proras</span><span></span>
<span>imperat et laetus fluvio succedit opaco.</span><span></span>
<span>Nunc age, qui reges, Erato, quae tempora, rerum</span><span></span>
<span>quis Latio antiquo fuerit status, advena classem</span><span></span>
<span>cum primum Ausoniis exercitus appulit oris,</span><span></span>
<span><span></span><span></span>expediam, et primae revocabo exordia pugnae.</span><span></span>
<span>tu vatem, tu, diva, mone. dicam horrida bella,</span><span></span>
<span>dicam acies actosque animis in funera reges,</span><span></span>
<span>Tyrrhenamque manum totamque sub arma coactam</span><span></span>
<span>Hesperiam. maior rerum mihi nascitur ordo,</span><span></span>
<span><span></span><span></span>maius opus moveo.</span><span></span>
<span>Rex arva Latinus et urbes</span><span></span>
<span>iam senior longa placidas in pace regebat.</span><span></span>
<span>hunc Fauno et nympha genitum Laurente Marica</span><span></span>
</p>
</section><section><ul><li><sup>37</sup>tempora, rerum <span>punctuated by Peerlkamp</span>: t. r., <span>codd</span>.</li></ul></section></section><span>4</span></div><div><section><header><hgroup><h1>Aeneid</h1></hgroup></header><section>
<p>
<span>accipimus; Fauno Picus pater, isque parentem</span><span></span>
<span>te, Saturne, refert, tu sanguinis ultimus auctor.</span><span></span>
<span><span></span><span></span>filius huic fato divum prolesque virilis</span><span></span>
<span>nulla fuit, primaque oriens erepta iuventa est.</span><span></span>
<span>sola domum et tantas servabat filia sedes</span><span></span>
<span>iam matura viro, iam plenis nubilis annis.</span><span></span>
<span>multi illam magno e Latio totaque petebant</span><span></span>
<span><span></span><span></span>Ausonia; petit ante alios pulcherrimus omnis</span><span></span>
<span>Turnus, avis atavisque potens, quem regia coniunx</span><span></span>
<span>adiungi generum miro properabat amore;</span><span></span>
<span>sed variis portenta deum terroribus obstant.</span><span></span>
<span>
 laurus erat tecti medio in penetralibus altis</span><span></span>
<span><span></span><span></span>sacra comam multosque metu servata per annos,</span><span></span>
<span>quam pater inventam, primas cum conderet arces,</span><span></span>
<span>ipse ferebatur Phoebo sacrasse Latinus,</span><span></span>
<span>Laurentisque ab ea nomen posuisse colonis.</span><span></span>
<span>huius apes summum densae (mirabile dictu)</span><span></span>
<span><span></span><span></span>stridore ingenti liquidum trans aethera vectae</span><span></span>
<span>obsedere apicem, et pedibus per mutua nexis</span><span></span>
<span>examen subitum ramo frondente pependit.</span><span></span>
<span>continuo vates “externum cernimus” inquit</span><span></span>
<span>“adventare virum et partis petere agmen easdem</span><span></span>
<span><span></span><span></span>partibus ex isdem et summa dominarier arce.”</span><span></span>
<span>praeterea, castis adolet dum altaria taedis,</span><span></span>
<span>et iuxta genitorem astat Lavinia virgo,</span><span></span>
<span>visa (nefas) longis comprendere crinibus ignem</span><span></span>
<span>atque omnem ornatum flamma crepitante cremari,</span><span></span>
<span><span></span><span></span>regalisque accensa comas, accensa coronam</span><span></span>
<span>insignem gemmis; tum fumida lumine fulvo</span><span></span>
<span>involvi ac totis Volcanum spargere tectis.</span><span></span>
<span>id vero horrendum ac visu mirabile ferri:</span><span></span>
<span>namque fore inlustrem fama fatisque canebant</span><span></span>
</p></section></section><span>6</span></div><div><section><header><hgroup><h1>Aeneid</h1></hgroup></header><section><p>
<span><span></span><span></span>ipsam, sed populo magnum portendere bellum.</span><span></span>
<span>At rex sollicitus monstris oracula Fauni,</span><span></span>
<span>fatidici genitoris, adit lucosque sub alta</span><span></span>
<span>consulit Albunea, nemorum quae maxima sacro</span><span></span>
<span>fonte sonat saevamque exhalat opaca mephitim.</span><span></span>
<span><span></span><span></span>hinc Italae gentes omnisque Oenotria tellus</span><span></span>
<span>in dubiis responsa petunt; huc dona sacerdos</span><span></span>
<span>cum tulit et caesarum ovium sub nocte silenti</span><span></span>
<span>pellibus incubuit stratis somnosque petivit,</span><span></span>
<span>multa modis simulacra videt volitantia miris</span><span></span>
<span><span></span><span></span>et varias audit voces fruiturque deorum</span><span></span>
<span>conloquio atque imis Acheronta adfatur Avern is.</span><span></span>
<span>hic et tum pater ipse petens responsa Latinus</span><span></span>
<span>centum lanigeras mactabat rite bidentis,</span><span></span>
<span>atque harum effultus tergo stratisque iacebat</span><span></span>
<span><span></span><span></span>velleribus: subita ex alto vox reddita luco est:</span><span></span>
<span>“ne pete conubiis natam sociare Latinis,</span><span></span>
<span>o mea progenies, thalamis neu crede paratis;</span><span></span>
<span>externi venient generi, qui sanguine nostrum</span><span></span>
<span>nomen in astra ferant, quorumque a stirpe nepotes</span><span></span>
<span><span></span><span></span>omnia sub pedibus, qua sol utrumque recurrens</span><span></span>
<span>aspicit Oceanum, vertique regique videbunt.”</span><span></span>
<span>haec responsa patris Fauni monitusque silenti</span><span></span>
<span>nocte datos non ipse suo premit ore Latinus,</span><span></span>
<span>sed circum late volitans iam Fama per urbes</span><span></span>
<span><span></span><span></span>Ausonias tulerat, cum Laomedontia pubes</span><span></span>
<span>gramineo ripae religavit ab aggere classem.</span><span></span>
</p></section></section><span>8</span></div><div><section><header><hgroup><h1>Aeneid</h1></hgroup></header><section><p>
<span>Aeneas primique duces et pulcher Iulus</span><span></span>
<span>corpora sub ramis deponunt arboris altae,</span><span></span>
<span>instituuntque dapes et adorea liba per herbam</span><span></span>
<span><span></span><span></span>subiciunt epulis (sic Iuppiter ipse monebat)</span><span></span>
<span>et Cereale solum pomis agrestibus augent.</span><span></span>
<span>consumptis hic forte aliis, ut vertere morsus</span><span></span>
<span>exiguam in Cererem penuria adegit edendi,</span><span></span>
<span>et violare manu malisque audacibus orbem</span><span></span>
<span><span></span><span></span>fatalis crusti patulis nec parcere quadris:</span><span></span>
<span>“heus, etiam mensas consumimus?” inquit Iulus,</span><span></span>
<span>nec plura, adludens. ea vox audita laborum</span><span></span>
<span>prima tulit finem, primamque loquentis ab ore</span><span></span>
<span>eripuit pater ac stupefactus numine pressit.</span><span></span>
<span><span></span><span></span>continuo “salve fatis mihi debita tellus</span><span></span>
<span>vosque” ait “o fidi Troiae salvete penates:</span><span></span>
<span>hic domus, haec patria est. genitor mihi talia namque</span><span></span>
<span>(nunc repeto) Anchises fatorum arcana reliquit:</span><span></span>
<span>‘cum te, nate, fames ignota ad litora vectum</span><span></span>
<span><span></span><span></span>accisis coget dapibus consumere mensas,</span><span></span>
<span>tum sperare domos defessus, ibique memento</span><span></span>
<span>prima locare manu molirique aggere tecta.’</span><span></span>
<span>haec erat illa fames, haec nos suprema manebat</span><span></span>
<span>exitiis positura modum . . .</span><span></span>
<span><span></span><span></span>quare agite et primo laeti cum lumine solis</span><span></span>
<span>quae loca, quive habeant homines, ubi moenia gentis,</span><span></span>
<span>vestigemus et a portu diversa petamus.</span><span></span>
<span>nunc pateras libate Iovi precibusque vocate</span><span></span>
<span>Anchisen genitorem, et vina reponite mensis.”</span><span></span>
</p>
</section><section><ul><li><sup>110</sup>ipse <span>MPR:</span> ille <span>M</span>
<sup>2</sup>, <span>known to Servius</span>
</li></ul></section></section><span>10</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>Sic deinde effatus frondenti tempora ramo</span><span></span>
<span>implicat et geniumque loci primamque deorum</span><span></span>
<span>Tellurem Nymphasque et adhuc ignota precatur</span><span></span>
<span>flumina, tum Noctem Noctisque orientia signa</span><span></span>
<span>Idaeumque Iovem Phrygiamque ex ordine matrem</span><span></span>
<span><span></span><span></span>invocat, et duplicis caeloque Ereboque parentis.</span><span></span>
<span>hic pater omnipotens ter caelo clarus ab alto</span><span></span>
<span>intonuit, radiisque ardentem lucis et auro</span><span></span>
<span>ipse manu quatiens ostendit ab aethere nubem.</span><span></span>
<span>diditur hic subito Troiana per agmina rumor</span><span></span>
<span><span></span><span></span>advenisse diem quo debita moenia condant.</span><span></span>
<span>certatim instaurant epulas atque omine magno</span><span></span>
<span>crateras laeti statuunt et vina coronant.</span><span></span>
<span>Postera cum prima lustrabat lampade terras</span><span></span>
<span>orta dies, urbem et finis et litora gentis</span><span></span>
<span><span></span><span></span>diversi explorant: haec fontis stagna Numici,</span><span></span>
<span>hunc Thybrim fluvium, hic fortis habitare Latinos.</span><span></span>
<span>tum satus Anchisa delectos ordine ab omni</span><span></span>
<span>centum oratores augusta ad moenia regis</span><span></span>
<span>ire iubet, ramis velatos Palladis omnis,</span><span></span>
<span><span></span><span></span>donaque ferre viro pacemque exposcere Teucris.</span><span></span>
<span>haud mora, festinant iussi rapidisque feruntur</span><span></span>
<span>passibus. ipse humili designat moenia fossa</span><span></span>
<span>moliturque locum, primasque in litore sedes</span><span></span>
<span>castrorum in morem pinnis atque aggere cingit.</span><span></span>
<span><span></span><span></span>iamque iter emensi turris ac tecta Latini</span><span></span>
<span>ardua cernebant iuvenes muroque subibant.</span><span></span>
<span>ante urbem pueri et primaevo flore iuventus</span><span></span>
<span>exercentur equis domitantque in pulvere currus,</span><span></span>
</p>
</section><section><ul><li><sup>160</sup>Latini <span>M</span>
<sup>2</sup> (<span>late</span>): Latinorum <span>MPR</span>
</li></ul></section></section><span>12</span></div><div><section><header><hgroup><h1>Aeneid</h1></hgroup></header><section>
<p>
<span>aut acris tendunt arcus aut lenta lacertis</span><span></span>
<span><span></span><span></span>spicula contorquent, cursuque ictuque lacessunt:</span><span></span>
<span>cum praevectus equo longaevi regis ad auris</span><span></span>
<span>nuntius ingentis ignota in veste reportat</span><span></span>
<span>advenisse viros. ille intra tecta vocari</span><span></span>
<span>imperat et solio medius consedit avito.</span><span></span>
<span><span></span><span></span>Tectum augustum, ingens, centum sublime columnis</span><span></span>
<span>urbe fuit summa, Laurentis regia Pici,</span><span></span>
<span>horrendum silvis et religione parentum.</span><span></span>
<span>hic sceptra accipere et primos attollere fascis</span><span></span>
<span>regibus omen erat; hoc illis curia templum,</span><span></span>
<span><span></span><span></span>hae sacris sedes epulis; hic ariete caeso</span><span></span>
<span>perpetuis soliti patres considere mensis.</span><span></span>
<span>quin etiam veterum effigies ex ordine avorum</span><span></span>
<span>antiqua e cedro, Italusque paterque Sabinus</span><span></span>
<span>
 vitisator curvam servans sub imagine falcem,</span><span></span>
<span><span></span><span></span>Saturnusque senex Ianique bifrontis imago</span><span></span>
<span>vestibulo astabant, aliique ab origine reges,</span><span></span>
<span>Martiaque ob patriam pugnando vulnera passi.</span><span></span>
<span>multaque praeterea sacris in postibus arma,</span><span></span>
<span>captivi pendent currus curvaeque secures</span><span></span>
<span><span></span><span></span>et cristae capitum et portarum ingentia claustra</span><span></span>
<span>spiculaque clipeique ereptaque rostra carinis.</span><span></span>
<span>ipse Quirinali lituo parvaque sedebat</span><span></span>
<span>succinctus trabea laevaque ancile gerebat</span><span></span>
<span>Picus, equum domitor, quem capta cupidine coniunx</span><span></span>
<span><span></span><span></span>aurea percussum virga versumque venenis</span><span></span>
<span>fecit avem Circe sparsitque coloribus alas.</span><span></span>
</p>
</section><section><ul><li><sup>182</sup>Martiaque <span>PR</span>: Martia qui <span>FM</span>
</li></ul></section></section><span>14</span></div><div><section><header><hgroup><h1>Aeneid</h1></hgroup></header><section>
<p>
<span>Tali intus templo divum patriaque Latinus</span><span></span>
<span>sede sedens Teucros ad sese in tecta vocavit,</span><span></span>
<span>atque haec ingressis placido prior edidit ore:</span><span></span>
<span><span></span><span></span>“dicite, Dardanidae (neque enim nescimus et urbem</span><span></span>
<span>et genus, auditique advertitis aequore cursum),</span><span></span>
<span>quid petitis? quae causa rates aut cuius egentis</span><span></span>
<span>litus ad Ausonium tot per vada caerula vexit?</span><span></span>
<span>sive errore viae seu tempestatibus acti,</span><span></span>
<span><span></span><span></span>qualia multa mari nautae patiuntur in alto,</span><span></span>
<span>fluminis intrastis ripas portuque sedetis,</span><span></span>
<span>ne fugite hospitium, neve ignorate Latinos</span><span></span>
<span>Saturni gentem haud vinclo nec legibus aequam,</span><span></span>
<span>sponte sua veterisque dei se more tenentem.</span><span></span>
<span><span></span><span></span>atque equidem memini (fama est obscurior annis)</span><span></span>
<span>Auruncos ita ferre senes, his ortus ut agris</span><span></span>
<span>Dardanus Idaeas Phrygiae penetrarit ad urbes</span><span></span>
<span>Threiciamque Samum, quae nunc Samothracia fertur.</span><span></span>
<span>hinc illum Corythi Tyrrhena ab sede profectum</span><span></span>
<span><span></span><span></span>aurea nunc solio stellantis regia caeli</span><span></span>
<span>accipit et numerum divorum altaribus auget.”</span><span></span>
<span>Dixerat, et dicta Ilioneus sic voce secutus:</span><span></span>
<span>“rex, genus egregium Fauni, nec fluctibus actos</span><span></span>
<span>atra subegit hiems vestris succedere terris,</span><span></span>
<span><span></span><span></span>nec sidus regione viae litusve fefellit:</span><span></span>
<span>consilio hanc omnes animisque volentibus urbem</span><span></span>
<span>adferimur pulsi regnis, quae maxima quondam</span><span></span>
<span>extremo veniens sol aspiciebat Olympo.</span><span></span>
<span>ab Iove principium generis, Iove Dardana pubes</span><span></span>
<span><span></span><span></span>gaudet avo, rex ipse Iovis de gente suprema:</span><span></span>
</p>
<p>
</p></section><section><ul><li><sup>207</sup>penetrarit <span>R</span>: penetravit <span>FMP</span>
</li></ul></section></section><span>16</span></div><div><section><header><hgroup><h1>Aeneid</h1></hgroup></header><section><p>
<span>Troïus Aeneas tua nos ad limina misit.</span><span></span>
<span>quanta per Idaeos saevis effusa Mycenis</span><span></span>
<span>tempestas ierit campos, quibus actus uterque</span><span></span>
<span>Europae atque Asiae fatis concurrerit orbis,</span><span></span>
<span><span></span><span></span>audiit et si quem tellus extrema refuso</span><span></span>
<span>summovet Oceano et si quem extenta plagarum</span><span></span>
<span>quattuor in medio dirimit plaga solis iniqui.</span><span></span>
<span>diluvio ex illo tot vasta per aequora vecti</span><span></span>
<span>dis sedem exiguam patriis litusque rogamus</span><span></span>
<span><span></span><span></span>innocuum et cunctis undamque auramque patentem.</span><span></span>
<span>non erimus regno indecores, nec vestra feretur</span><span></span>
<span>fama levis tantique abolescet gratia facti,</span><span></span>
<span>nec Troiam Ausonios gremio excepisse pigebit.</span><span></span>
<span>fata per Aeneae iuro dextramque potentem,</span><span></span>
<span><span></span><span></span>sive fide seu quis bello est expertus et armis:</span><span></span>
<span>multi nos populi, multae (ne temne, quod ultro</span><span></span>
<span>praeferimus manibus vittas ac verba precantia)</span><span></span>
<span>et petiere sibi et voluere adiungere gentes;</span><span></span>
<span>sed nos fata deum vestras exquirere terras</span><span></span>
<span><span></span><span></span>imperiis egere suis. hinc Dardanus ortus,</span><span></span>
<span>huc repetit iussisque ingentibus urget Apollo</span><span></span>
<span>Tyrrhenum ad Thybrim et fontis vada sacra Numici.</span><span></span>
<span>dat tibi praeterea fortunae parva prioris</span><span></span>
<span>munera, reliquias Troia ex ardente receptas.</span><span></span>
<span><span></span><span></span>hoc pater Anchises auro libabat ad aras,</span><span></span>
<span>hoc Priami gestamen erat cum iura vocatis</span><span></span>
<span>more daret populis, sceptrumque sacerque tiaras</span><span></span>
<span>
 Iliadumque labor vestes . . .”</span><span></span>
</p></section></section><span>18</span></div><div><section><header><hgroup><h1>Aeneid</h1></hgroup></header><section><p>
<span>Talibus Ilionei dictis defixa Latinus</span><span></span>
<span><span></span><span></span>obtutu tenet ora soloque immobilis haeret,</span><span></span>
<span>intentos volvens oculos. nec purpura regem</span><span></span>
<span>picta movet nec sceptra movent Priameïa tantum</span><span></span>
<span>quantum in conubio natae thalamoque moratur,</span><span></span>
<span>et veteris Fauni volvit sub pectore sortem:</span><span></span>
<span><span></span><span></span>hunc illum fatis externa ab sede profectum</span><span></span>
<span>portendi generum paribusque in regna vocari</span><span></span>
<span>auspiciis, huic progeniem virtute futuram</span><span></span>
<span>egregiam et totum quae viribus occupet orbem.</span><span></span>
<span>tandem laetus ait: “di nostra incepta secundent</span><span></span>
<span><span></span><span></span>auguriumque suum! dabitur, Troiane, quod optas.</span><span></span>
<span>munera nec sperno: non vobis rege Latino</span><span></span>
<span>divitis uber agri Troiaeve opulentia deerit.</span><span></span>
<span>ipse modo Aeneas, nostri si tanta cupido est,</span><span></span>
<span>si iungi hospitio properat sociusque vocari,</span><span></span>
<span><span></span><span></span>adveniat, vultus neve exhorrescat amicos:</span><span></span>
<span>pars mihi pacis erit dextram tetigisse tyranni.</span><span></span>
<span>vos contra regi mea nunc mandata referte:</span><span></span>
<span>est mihi nata, viro gentis quam iungere nostrae</span><span></span>
<span>non patrio ex adyto sortes, non plurima caelo</span><span></span>
<span><span></span><span></span>monstra sinunt; generos externis adfore ab oris,</span><span></span>
<span>hoc Latio restare canunt, qui sanguine nostrum</span><span></span>
<span>nomen in astra ferant. hunc illum poscere fata</span><span></span>
<span>et reor et, si quid veri mens augurat, opto.”</span><span></span>
<span>
 Haec effatus equos numero pater eligit omni</span><span></span>
<span><span></span><span></span>(stabant ter centum nitidi in praesepibus altis);</span><span></span>
<span>omnibus extemplo Teucris iubet ordine duci</span><span></span>
<span>
 instratos ostro alipedes pictisque tapetis</span><span></span>
<span>(aurea pectoribus demissa monilia pendent,</span><span></span>
</p>
</section><section><ul><li><sup>264</sup>sociusque <span>MP</span>: sociusve <span>FRV</span>
</li></ul></section></section><span>20</span></div><div><section><header><hgroup><h1>Aeneid</h1></hgroup></header><section>
<p>
<span>tecti auro fulvum mandunt sub dentibus aurum),</span><span></span>
<span><span></span><span></span>absenti Aeneae currum geminosque iugalis</span><span></span>
<span>semine ab aetherio spirantis naribus ignem,</span><span></span>
<span>illorum de gente patri quos daedala Circe</span><span></span>
<span>supposita de matre nothos furata creavit.</span><span></span>
<span>talibus Aeneadae donis dictisque Latini</span><span></span>
<span><span></span><span></span>sublimes in equis redeunt pacemque reportant.</span><span></span>
<span>Ecce autem Inachiis sese referebat ab Argis</span><span></span>
<span>saeva Iovis coniunx aurasque invecta tenebat,</span><span></span>
<span>et laetum Aenean classemque ex aethere longe</span><span></span>
<span>Dardaniam Siculo prospexit ab usque Pachyno.</span><span></span>
<span><span></span><span></span>moliri iam tecta videt, iam fidere terrae,</span><span></span>
<span>deseruisse rates: stetit acri fixa dolore.</span><span></span>
<span>tum quassans caput haec effundit pectore dicta:</span><span></span>
<span>“heu stirpem invisam et fatis contraria nostris</span><span></span>
<span>fata Phrygum! num Sigeis occumbere campis,</span><span></span>
<span><span></span><span></span>num capti potuere capi? num incensa cremavit</span><span></span>
<span>Troia viros? medias acies mediosque per ignis</span><span></span>
<span>invenere viam. at, credo, mea numina tandem</span><span></span>
<span>fessa iacent, odiis aut exsaturata quievi.</span><span></span>
<span>quin etiam patria excussos infesta per undas</span><span></span>
<span><span></span><span></span>ausa sequi et profugis toto me opponere ponto.</span><span></span>
<span>absumptae in Teucros vires caelique marisque.</span><span></span>
<span>quid Syrtes aut Scylla mihi, quid vasta Charybdis</span><span></span>
<span>profuit? optato conduntur Thybridis alveo</span><span></span>
<span>securi pelagi atque mei. Mars perdere gentem</span><span></span>
<span><span></span><span></span>immanem Lapithum valuit, concessit in iras</span><span></span>
<span>ipse deum antiquam genitor Calydona Dianae,</span><span></span>
</p></section></section><span>22</span></div><div><section><header><hgroup><h1>Aeneid</h1></hgroup></header><section><p>
<span>quod scelus aut Lapithas tantum aut Calydona merentem?</span><span></span>
<span>ast ego, magna Iovis coniunx, nil linquere inausum</span><span></span>
<span>quae potui infelix, quae memet in omnia verti,</span><span></span>
<span><span></span><span></span>vincor ab Aenea. quod si mea numina non sunt</span><span></span>
<span>magna satis, dubitem haud equidem implorare quod</span><span></span>
<span>usquam est:</span><span></span>
<span>flectere si nequeo superos, Acheronta movebo.</span><span></span>
<span>non dabitur regnis, esto, prohibere Latinis,</span><span></span>
<span>atque immota manet fatis Lavinia coniunx:</span><span></span>
<span><span></span><span></span>at trahere atque moras tantis licet addere rebus,</span><span></span>
<span>at licet amborum populos exscindere regum.</span><span></span>
<span>hac gener atque socer coeant mercede suorum:</span><span></span>
<span>sanguine Troiano et Rutulo dotabere, virgo,</span><span></span>
<span>et Bellona manet te pronuba. nec face tantum</span><span></span>
<span><span></span><span></span>Cisseis praegnas ignis enixa iugalis;</span><span></span>
<span>quin idem Veneri partus suus et Paris alter,</span><span></span>
<span>funestaeque iterum recidiva in Pergama taedae.”</span><span></span>
<span>Haec ubi dicta dedit, terras horrenda petivit;</span><span></span>
<span>luctificam Allecto dirarum ab sede dearum</span><span></span>
<span><span></span><span></span>infernisque ciet tenebris, cui tristia bella</span><span></span>
<span>
 iraeque insidiaeque et crimina noxia cordi.</span><span></span>
<span>odit et ipse pater Pluton, odere sorores</span><span></span>
<span>Tartareae monstrum: tot sese vertit in ora,</span><span></span>
<span>tam saevae facies, tot pullulat atra colubris.</span><span></span>
<span>
 quam Iuno his acuit verbis ac talia fatur:</span><span></span>
<span><span></span><span></span>“hunc mihi da proprium, virgo sata Nocte, laborem,</span><span></span>
</p>
</section><section><ul><li><sup>307</sup>Lapithas <span>M</span>
<sup>2</sup>: Lapithis <span>FMγR</span> ǀ Calydona <span>F</span>
<sup>2</sup>
<span>M</span>
<sup>2</sup>γ: Calydo <span>F</span>: Calydone <span>MR</span>ǀ merentem <span>FM</span>
<sup>2</sup>γ: merentes <span>M</span>: merente <span>R</span>
</li></ul></section></section><span>24</span></div><div><section><header><hgroup><h1>Aeneid</h1></hgroup></header><section>
<p>
<span>hanc operam, ne noster honos infractave cedat</span><span></span>
<span>fama loco, neu conubiis ambire Latinum</span><span></span>
<span>Aeneadae possint Italosve obsidere finis.</span><span></span>
<span><span></span><span></span>tu potes unanimos armare in proelia fratres</span><span></span>
<span>atque odiis versare domos, tu verbera tectis</span><span></span>
<span>funereasque inferre faces, tibi nomina mille,</span><span></span>
<span>mille nocendi artes. fecundum concute pectus,</span><span></span>
<span>disice compositam pacem, sere crimina belli;</span><span></span>
<span><span></span><span></span>arma velit poscatque simul rapiatque iuventus.”</span><span></span>
<span>Exim Gorgoneis Allecto infecta venenis</span><span></span>
<span>principio Latium et Laurentis tecta tyranni</span><span></span>
<span>celsa petit, tacitumque obsedit limen Amatae,</span><span></span>
<span>quam super adventu Teucrum Turnique hymenaeis</span><span></span>
<span><span></span><span></span>femineae ardentem curaeque iraeque coquebant.</span><span></span>
<span>huic dea caeruleis unum de crinibus anguem</span><span></span>
<span>conicit, inque sinum praecordia ad intima subdit,</span><span></span>
<span>quo furibunda domum monstro permisceat omnem.</span><span></span>
<span>ille inter vestis et levia pectora lapsus</span><span></span>
<span><span></span><span></span>volvitur attactu nullo, fallitque furentem</span><span></span>
<span>vipeream inspirans animam; fit tortile collo</span><span></span>
<span>
 aurum ingens coluber, fit longae taenia vittae</span><span></span>
<span>innectitque comas et membris lubricus errat.</span><span></span>
<span>ac dum prima lues udo sublapsa veneno</span><span></span>
<span><span></span><span></span>pertemptat sensus atque ossibus implicat ignem</span><span></span>
<span>necdum animus toto percepit pectore flammam,</span><span></span>
<span>mollius et solito matrum de more locuta est,</span><span></span>
<span>multa super natae lacrimans Phrygiisque hymenaeis:</span><span></span>
<span>“exsulibusne datur ducenda Lavinia Teucris,</span><span></span>
<span><span></span><span></span>o genitor, nec te miseret nataeque tuique?</span><span></span>
<span>nec matris miseret, quam primo Aquilone relinquet</span><span></span>
</p>
</section><section><ul><li><sup>358</sup>natae <span>M</span>γ: nata <span>R</span>
</li></ul></section></section><span>26</span></div><div><section><header><hgroup><h1>Aeneid</h1></hgroup></header><section>
<p>
<span>perfidus alta petens abducta virgine praedo?</span><span></span>
<span>an non sic Phrygius penetrat Lacedaemona pastor,</span><span></span>
<span>Ledaeamque Helenam Troianas vexit ad urbes?</span><span></span>
<span><span></span><span></span>quid tua sancta fides? quid cura antiqua tuorum</span><span></span>
<span>et consanguineo totiens data dextera Turno?</span><span></span>
<span>si gener externa petitur de gente Latinis,</span><span></span>
<span>idque sedet, Faunique premunt te iussa parentis,</span><span></span>
<span>omnem equidem sceptris terram quae libera nostris</span><span></span>
<span><span></span><span></span>dissidet externam reor et sic dicere divos.</span><span></span>
<span>et Turno, si prima domus repetatur origo,</span><span></span>
<span>Inachus Acrisiusque patres mediaeque Mycenae.”</span><span></span>
<span>His ubi nequiquam dictis experta Latinum</span><span></span>
<span>contra stare videt, penitusque in viscera lapsum</span><span></span>
<span><span></span><span></span>serpentis furiale malum totamque pererrat,</span><span></span>
<span>tum vero infelix ingentibus excita monstris</span><span></span>
<span>immensam sine more furit lymphata per urbem.</span><span></span>
<span>ceu quondam torto volitans sub verbere turbo,</span><span></span>
<span>quem pueri magno in gyro vacua atria circum</span><span></span>
<span><span></span><span></span>intenti ludo exercent—ille actus habena</span><span></span>
<span>curvatis fertur spatiis; stupet inscia supra</span><span></span>
<span>impubesque manus mirata volubile buxum;</span><span></span>
<span>dant animos plagae: non cursu segnior illo</span><span></span>
<span>per medias urbes agitur populosque ferocis.</span><span></span>
<span><span></span><span></span>quin etiam in silvas, simulato numine Bacchi,</span><span></span>
<span>maius adorta nefas maioremque orsa furorem</span><span></span>
<span>evolat et natam frondosis montibus abdit,</span><span></span>
<span>quo thalamum eripiat Teucris taedasque moretur,</span><span></span>
</p>
</section><section><ul><li><sup>363</sup>an non <span>M</span>: at non γ<span>R</span>
</li></ul></section></section><span>28</span></div><div><section><header><hgroup><h1>Aeneid</h1></hgroup></header><section>
<p>
<span>euhoe Bacche fremens, solum te virgine dignum</span><span></span>
<span><span></span><span></span>vociferans: etenim mollis tibi sumere thyrsos,</span><span></span>
<span>te lustrare choro, sacrum tibi pascere crinem.</span><span></span>
<span>fama volat, furiisque accensas pectore matres</span><span></span>
<span>idem omnis simul ardor agit nova quaerere tecta.</span><span></span>
<span>deseruere domos, ventis dant colla comasque;</span><span></span>
<span><span></span><span></span>ast aliae tremulis ululatibus aethera complent</span><span></span>
<span>pampineasque gerunt incinctae pellibus hastas.</span><span></span>
<span>ipsa inter medias flagrantem fervida pinum</span><span></span>
<span>sustinet ac natae Turnique canit hymenaeos</span><span></span>
<span>sanguineam torquens aciem, torvumque repente</span><span></span>
<span><span></span><span></span>clamat: “io matres, audite, ubi quaeque, Latinae:</span><span></span>
<span>si qua piis animis manet infelicis Amatae</span><span></span>
<span>gratia, si iuris materni cura remordet,</span><span></span>
<span>solvite crinalis vittas, capite orgia mecum.”</span><span></span>
<span>
 talem inter silvas, inter deserta ferarum</span><span></span>
<span><span></span><span></span>reginam Allecto stimulis agit undique Bacchi.</span><span></span>
<span>Postquam visa satis primos acuisse furores</span><span></span>
<span>consiliumque omnemque domum vertisse Latini,</span><span></span>
<span>protinus hinc fuscis tristis dea tollitur alis</span><span></span>
<span>audacis Rutuli ad muros, quam dicitur urbem</span><span></span>
<span><span></span><span></span>Acrisionaeis Danaë fundasse colonis</span><span></span>
<span>praecipiti delata Noto. locus Ardea quondam</span><span></span>
<span>dictus avis, et nunc magnum manet Ardea nomen,</span><span></span>
<span>sed fortuna fuit. tectis hic Turnus in altis</span><span></span>
<span>iam mediam nigra carpebat nocte quietem.</span><span></span>
<span><span></span><span></span>Allecto torvam faciem et furialia membra</span><span></span>
<span>exuit, in vultus sese transformat anilis</span><span></span>
<span>et frontem obscenam rugis arat, induit albos</span><span></span>
<span>cum vitta crinis, tum ramum innectit olivae;</span><span></span>
</p></section></section><span>30</span></div><div><section><header><hgroup><h1>Aeneid</h1></hgroup></header><section><p>
<span>fit Calybe Iunonis anus templique sacerdos,</span><span></span>
<span><span></span><span></span>et iuveni ante oculos his se cum vocibus offert:</span><span></span>
<span>“Turne, tot incassum fusos patiere labores,</span><span></span>
<span>et tua Dardaniis transcribi sceptra colonis?</span><span></span>
<span>rex tibi coniugium et quaesitas sanguine dotes</span><span></span>
<span>abnegat, externusque in regnum quaeritur heres.</span><span></span>
<span><span></span><span></span>i nunc, ingratis offer te, inrise, periclis;</span><span></span>
<span>Tyrrhenas, i, sterne acies, tege pace Latinos.</span><span></span>
<span>haec adeo tibi me, placida cum nocte iaceres,</span><span></span>
<span>
 ipsa palam fari omnipotens Saturnia iussit.</span><span></span>
<span>quare age et armari pubem portisque moveri</span><span></span>
<span>
 laetus in arva para, et Phrygios qui flumine pulchro</span><span></span>
<span><span></span><span></span>consedere duces pictasque exure carinas.</span><span></span>
<span>caelestum vis magna iubet. rex ipse Latinus,</span><span></span>
<span>ni dare coniugium et dicto parere fatetur,</span><span></span>
<span>sentiat et tandem Turnum experiatur in armis.”</span><span></span>
<span><span></span><span></span>Hic iuvenis vatem inridens sic orsa vicissim</span><span></span>
<span>ore refert: “classis invectas Thybridis undam</span><span></span>
<span>non, ut rere, meas effugit nuntius auris;</span><span></span>
<span>ne tantos mihi finge metus. nec regia Iuno</span><span></span>
<span>immemor est nostri . . .</span><span></span>
<span><span></span><span></span>sed te victa situ verique effeta senectus,</span><span></span>
<span>o mater, curis nequiquam exercet, et arma</span><span></span>
<span>regum inter falsa vatem formidine ludit.</span><span></span>
<span>cura tibi divum effigies et templa tueri;</span><span></span>
<span>bella viri pacemque gerent quîs bella gerenda.”</span><span></span>
<span><span></span><span></span>Talibus Allecto dictis exarsit in iras.</span><span></span>
<span>at iuveni oranti subitus tremor occupat artus,</span><span></span>
<span>deriguere oculi: tot Erinys sibilat hydris</span><span></span>
<span>tantaque se facies aperit; tum flammea torquens</span><span></span>
</p>
</section><section><ul><li><sup>430</sup>arva <span>Peerlkamp</span>: arma <span>FM</span>γ<span>R</span>
</li></ul></section></section><span>32</span></div><div><section><header><hgroup><h1>Aeneid</h1></hgroup></header><section>
<p>
<span>lumina cunctantem et quaerentem dicere plura</span><span></span>
<span><span></span><span></span>reppulit, et geminos erexit crinibus anguis,</span><span></span>
<span>verberaque insonuit rabidoque haec addidit ore:</span><span></span>
<span>“en ego victa situ, quam veri effeta senectus</span><span></span>
<span>arma inter regum falsa formidine ludit.</span><span></span>
<span>respice ad haec: adsum dirarum ab sede sororum,</span><span></span>
<span><span></span><span></span>bella manu letumque gero . . .”</span><span></span>
<span>Sic effata facem iuveni coniecit et atro</span><span></span>
<span>lumine fumantis fixit sub pectore taedas.</span><span></span>
<span>olli somnum ingens rumpit pavor, ossaque et artus</span><span></span>
<span>perfundit toto proruptus corpore sudor.</span><span></span>
<span><span></span><span></span>arma amens fremit, arma toro tectisque requirit;</span><span></span>
<span>saevit amor ferri et scelerata insania belli,</span><span></span>
<span>ira super: magno veluti cum flamma sonore</span><span></span>
<span>virgea suggeritur costis undantis aëni</span><span></span>
<span>exsultantque aestu latices, furit intus aquai</span><span></span>
<span><span></span><span></span>fumidus atque alte spumis exuberat amnis,</span><span></span>
<span>nec iam se capit unda, volat vapor ater ad auras.</span><span></span>
<span>ergo iter ad regem polluta pace Latinum</span><span></span>
<span>indicit primis iuvenum et iubet arma parari,</span><span></span>
<span>tutari Italiam, detrudere finibus hostem;</span><span></span>
<span>
 se satis ambobus Teucrisque venire Latinisque.</span><span></span>
<span><span></span><span></span>haec ubi dicta dedit divosque in vota vocavit,</span><span></span>
<span>certatim sese Rutuli exhortantur in arma.</span><span></span>
<span>hunc decus egregium formae movet atque iuventae,</span><span></span>
<span>hunc atavi reges, hunc claris dextera factis.</span><span></span>
<span><span></span><span></span>Dum Turnus Rutulos animis audacibus implet,</span><span></span>
<span>Allecto in Teucros Stygiis se concitat alis,</span><span></span>
</p>
<p>
</p></section><section><ul><li><sup>459</sup>perfundit <span>F</span>γ<span>R</span>: -fudit <span>M</span> ǀ proruptus <span>MR</span>: prae- <span>F</span>γ</li><li><sup>464</sup>aquai <span>M, Servius</span>: aquae vis <span>FR, Macrobius</span>: aquae γ (vis <span>add</span>. γ<sup>2</sup>)</li></ul></section></section><span>34</span></div><div><section><header><hgroup><h1>Aeneid</h1></hgroup></header><section><p>
<span>arte nova, speculata locum, quo litore pulcher</span><span></span>
<span>insidiis cursuque feras agitabat Iulus.</span><span></span>
<span>hic subitam canibus rabiem Cocytia virgo</span><span></span>
<span><span></span><span></span>obicit et noto naris contingit odore,</span><span></span>
<span>ut cervum ardentes agerent; quae prima laborum</span><span></span>
<span>
 causa fuit belloque animos accendit agrestis.</span><span></span>
<span>cervus erat forma praestanti et cornibus ingens,</span><span></span>
<span>Tyrrhidae pueri quem matris ab ubere raptum</span><span></span>
<span><span></span><span></span>nutribant Tyrrhusque pater, cui regia parent</span><span></span>
<span>
 armenta et late custodia credita campi.</span><span></span>
<span>adsuetum imperiis soror omni Silvia cura</span><span></span>
<span>mollibus intexens ornabat cornua sertis,</span><span></span>
<span>pectebatque ferum puroque in fonte lavabat.</span><span></span>
<span><span></span><span></span>ille manum patiens mensaeque adsuetus erili</span><span></span>
<span>errabat silvis rursusque ad limina nota</span><span></span>
<span>ipse domum sera quamvis se nocte ferebat.</span><span></span>
<span>Hunc procul errantem rabidae venantis Iuli</span><span></span>
<span>commovere canes, fluvio cum forte secundo</span><span></span>
<span><span></span><span></span>deflueret ripaque aestus viridante levaret.</span><span></span>
<span>ipse etiam eximiae laudis succensus amore</span><span></span>
<span>Ascanius curvo derexit spicula cornu;</span><span></span>
<span>nec dextrae erranti deus afuit, actaque multo</span><span></span>
<span>perque uterum sonitu perque ilia venit harundo.</span><span></span>
<span><span></span><span></span>saucius at quadripes nota intra tecta refugit</span><span></span>
<span>successitque gemens stabulis, questuque cruentus</span><span></span>
<span>atque imploranti similis tectum omne replebat.</span><span></span>
<span>Silvia prima soror palmis percussa lacertos</span><span></span>
<span>auxilium vocat et duros conclamat agrestis.</span><span></span>
<span><span></span><span></span>olli (pestis enim tacitis latet aspera silvis)</span><span></span>
<span>improvisi adsunt, hic torre armatus obusto,</span><span></span>
</p>
<p>
</p></section><section><ul><li><sup>486</sup>late <span>F</span>
<sup>2</sup>γ: lati <span>FMR</span>
</li><li><sup>497</sup>derexit <span>F</span>γ<span>RV</span>: direxit <span>F</span>
<sup>2</sup>
<span>M</span>
</li><li><sup>502</sup>replebat <span>MγV<sup>2</sup>:</span> replevit <span>RV (F def.)</span>
</li></ul></section></section><span>36</span></div><div><section><header><hgroup><h1>Aeneid</h1></hgroup></header><section><p>
<span>stipitis hic gravidi nodis; quod cuique repertum</span><span></span>
<span>
 rimanti telum ira facit. vocat agmina Tyrrhus,</span><span></span>
<span>quadrifidam quercum cuneis ut forte coactis</span><span></span>
<span>
 scindebat rapta spirans immane securi.</span><span></span>
<span><span></span><span></span>At saeva e speculis tempus dea nacta nocendi</span><span></span>
<span>ardua tecta petit stabuli et de culmine summo</span><span></span>
<span>pastorale canit signum cornuque recurvo</span><span></span>
<span>Tartaream intendit vocem, qua protinus omne</span><span></span>
<span><span></span><span></span>contremuit nemus et silvae insonuere profundae;</span><span></span>
<span>audiit et Triviae longe lacus, audiit amnis</span><span></span>
<span>sulpurea Nar albus aqua fontesque Velini,</span><span></span>
<span>et trepidae matres pressere ad pectora natos.</span><span></span>
<span>tum vero ad vocem celeres, qua bucina signum</span><span></span>
<span><span></span><span></span>dira dedit, raptis concurrunt undique telis</span><span></span>
<span>indomiti agricolae, nec non et Troïa pubes</span><span></span>
<span>Ascanio auxilium castris effundit apertis.</span><span></span>
<span>derexere acies. non iam certamine agresti</span><span></span>
<span>stipitibus duris agitur sudibusve praeustis,</span><span></span>
<span><span></span><span></span>sed ferro ancipiti decernunt atraque late</span><span></span>
<span>horrescit strictis seges ensibus, aeraque fulgent</span><span></span>
<span>sole lacessita et lucem sub nubila iactant:</span><span></span>
<span>fluctus uti primo coepit cum albescere vento,</span><span></span>
<span>paulatim sese tollit mare et altius undas</span><span></span>
<span><span></span><span></span>erigit, inde imo consurgit ad aethera fundo.</span><span></span>
<span>hic iuvenis primam ante aciem stridente sagitta,</span><span></span>
<span>natorum Tyrrhi fuerat qui maximus, Almo,</span><span></span>
<span>sternitur; haesit enim sub gutture vulnus et udae</span><span></span>
<span>vocis iter tenuemque inclusit sanguine vitam.</span><span></span>
</p>
</section><section><ul><li><sup>528</sup>vento γ: ponto <span>MR</span>
</li></ul></section></section><span>38</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>corpora multa virum circa seniorque Galaesus,</span><span></span>
<span>dum paci medium se offert, iustissimus unus</span><span></span>
<span>qui fuit Ausoniisque olim ditissimus arvis:</span><span></span>
<span>quinque greges illi balantum, quina redibant</span><span></span>
<span>armenta, et terram centum vertebat aratris.</span><span></span>
<span><span></span><span></span>Atque ea per campos aequo dum Marte geruntur,</span><span></span>
<span>promissi dea facta potens, ubi sanguine bellum</span><span></span>
<span>imbuit et primae commisit funera pugnae,</span><span></span>
<span>deserit Hesperiam et caeli conversa per auras</span><span></span>
<span>Iunonem victrix adfatur voce superba:</span><span></span>
<span><span></span><span></span>“en, perfecta tibi bello discordia tristi;</span><span></span>
<span>dic in amicitiam coeant et foedera iungant.</span><span></span>
<span>quandoquidem Ausonio respersi sanguine Teucros,</span><span></span>
<span>hoc etiam his addam, tua si mihi certa voluntas:</span><span></span>
<span>finitimas in bella feram rumoribus urbes,</span><span></span>
<span><span></span><span></span>accendamque animos insani Martis amore</span><span></span>
<span>undique ut auxilio veniant; spargam arma per agros.”</span><span></span>
<span>tum contra Iuno: “terrorum et fraudis abunde est:</span><span></span>
<span>stant belli causae, pugnatur comminus armis,</span><span></span>
<span>quae fors prima dedit sanguis novus imbuit arma.</span><span></span>
<span><span></span><span></span>talia coniugia et talis celebrent hymenaeos</span><span></span>
<span>egregium Veneris genus et rex ipse Latinus.</span><span></span>
<span>te super aetherias errare licentius auras</span><span></span>
<span>haud pater ille velit, summi regnator Olympi.</span><span></span>
<span>cede locis. ego, si qua super fortuna laborum est,</span><span></span>
<span><span></span><span></span>ipsa regam.” talis dederat Saturnia voces;</span><span></span>
<span>illa autem attollit stridentis anguibus alas</span><span></span>
<span>Cocytique petit sedem supera ardua linquens.</span><span></span>
<span>est locus Italiae medio sub montibus altis,</span><span></span>
<span>nobilis et fama multis memoratus in oris,</span><span></span>
</p>
<p>
</p></section><section><ul><li><sup>543</sup>conversa <span>M</span>: convexa <span>M</span>
<sup>2</sup>γ <span>R</span> (4.451)</li><li><sup>562</sup>supera γ: super <span>MR</span> (6.787)</li></ul></section></section><span>40</span></div><div><section><header><hgroup><h1>Aeneid</h1></hgroup></header><section><p>
<span><span></span><span></span>Amsancti valles; densis hunc frondibus atrum</span><span></span>
<span>urget utrimque latus nemoris, medioque fragosus</span><span></span>
<span>dat sonitum saxis et torto vertice torrens.</span><span></span>
<span>hic specus horrendum et saevi spiracula Ditis</span><span></span>
<span>monstrantur, ruptoque ingens Acheronte vorago</span><span></span>
<span><span></span><span></span>pestiferas aperit fauces, quîs condita Erinys,</span><span></span>
<span>invisum numen, terras caelumque levabat.</span><span></span>
<span>Nec minus interea extremam Saturnia bello</span><span></span>
<span>imponit regina manum. ruit omnis in urbem</span><span></span>
<span>pastorum ex acie numerus, caesosque reportant</span><span></span>
<span><span></span><span></span>Almonem puerum foedatique ora Galaesi,</span><span></span>
<span>implorantque deos obtestanturque Latinum.</span><span></span>
<span>Turnus adest medioque in crimine caedis et igni</span><span></span>
<span>terrorem ingeminat: Teucros in regna vocari,</span><span></span>
<span>stirpem admisceri Phrygiam, se limine pelli.</span><span></span>
<span><span></span><span></span>tum quorum attonitae Baccho nemora avia matres</span><span></span>
<span>insultant thiasis (neque enim leve nomen Amatae)</span><span></span>
<span>undique collecti coeunt Martemque fatigant.</span><span></span>
<span>ilicet infandum cuncti contra omina bellum,</span><span></span>
<span>contra fata deum perverso numine poscunt.</span><span></span>
<span><span></span><span></span>certatim regis circumstant tecta Latini;</span><span></span>
<span>
ille velut pelago rupes immota resistit,</span><span></span>
<span>ut pelagi rupes magno veniente fragore,</span><span></span>
<span>quae sese multis circum latrantibus undis</span><span></span>
<span>mole tenet; scopuli nequiquam et spumea circum</span><span></span>
<span><span></span><span></span>saxa fremunt laterique inlisa refunditur alga.</span><span></span>
<span>verum ubi nulla datur caecum exsuperare potestas</span><span></span>
<span>consilium, et saevae nutu Iunonis eunt res,</span><span></span>
<span>multa deos aurasque pater testatus inanis</span><span></span>
<span>
“frangimur heu fatis” inquit “ferimurque procella!</span><span></span>
</p>
<p>
</p></section><section><ul><li><sup>570</sup>condita <span>R</span>: condit <span>M</span>γ</li><li><sup>593</sup>testatus <span>V</span>: testatur <span>M</span>γ<span>R</span>
</li></ul></section></section><span>42</span></div><div><section><header><hgroup><h1>Aeneid</h1></hgroup></header><section><p>
<span><span></span><span></span>ipsi has sacrilego pendetis sanguine poenas,</span><span></span>
<span>o miseri. te, Turne, nefas, te triste manebit</span><span></span>
<span>supplicium, votisque deos venerabere seris.</span><span></span>
<span>nam mihi parta quies, omnisque in limine portus</span><span></span>
<span>funere felici spolior.” nec plura locutus</span><span></span>
<span><span></span><span></span>saepsit se tectis rerumque reliquit habenas.</span><span></span>
<span>Mos erat Hesperio in Latio, quem protinus urbes</span><span></span>
<span>Albanae coluere sacrum, nunc maxima rerum</span><span></span>
<span>Roma colit, cum prima movent in proelia Martem,</span><span></span>
<span>sive Getis inferre manu lacrimabile bellum</span><span></span>
<span><span></span><span></span>Hyrcanisve Arabisve parant, seu tendere ad Indos</span><span></span>
<span>Auroramque sequi Parthosque reposcere signa:</span><span></span>
<span>sunt geminae Belli portae (sic nomine dicunt)</span><span></span>
<span>religione sacrae et saevi formidine Martis;</span><span></span>
<span>centum aerei claudunt vectes aeternaque ferri</span><span></span>
<span><span></span><span></span>robora, nec custos absistit limine Ianus.</span><span></span>
<span>has, ubi certa sedet patribus sententia pugnae,</span><span></span>
<span>
ipse Quirinali trabea cinctuque Gabino</span><span></span>
<span>insignis reserat stridentia limina consul,</span><span></span>
<span>ipse vocat pugnas; sequitur tum cetera pubes,</span><span></span>
<span><span></span><span></span>aereaque adsensu conspirant cornua rauco.</span><span></span>
<span>hoc et tum Aeneadis indicere bella Latinus</span><span></span>
<span>more iubebatur tristisque recludere portas.</span><span></span>
<span>abstinuit tactu pater aversusque refugit</span><span></span>
<span>foeda ministeria, et caecis se condidit umbris.</span><span></span>
<span><span></span><span></span>tum regina deum caelo delapsa morantis</span><span></span>
<span>impulit ipsa manu portas, et cardine verso</span><span></span>
</p></section></section><span>44</span></div><div><section><header><hgroup><h1>Aeneid</h1></hgroup></header><section><p>
<span>Belli ferratos rumpit Saturnia postis.</span><span></span>
<span>ardet inexcita Ausonia atque immobilis ante;</span><span></span>
<span>pars pedes ire parat campis, pars arduus altis</span><span></span>
<span><span></span><span></span>pulverulentus equis furit; omnes arma requirunt.</span><span></span>
<span>pars levis clipeos et spicula lucida tergent</span><span></span>
<span>arvina pingui subiguntque in cote securis;</span><span></span>
<span>signaque ferre iuvat sonitusque audire tubarum.</span><span></span>
<span>quinque adeo magnae positis incudibus urbes</span><span></span>
<span><span></span><span></span>tela novant, Atina potens Tiburque superbum,</span><span></span>
<span>Ardea Crustumerique et turrigerae Antemnae.</span><span></span>
<span>tegmina tuta cavant capitum flectuntque salignas</span><span></span>
<span>umbonum cratis; alii thoracas aënos</span><span></span>
<span>aut levis ocreas lento ducunt argento;</span><span></span>
<span><span></span><span></span>vomeris huc et falcis honos, huc omnis aratri</span><span></span>
<span>cessit amor; recoquunt patrios fornacibus ensis.</span><span></span>
<span>classica iamque sonant, it bello tessera signum;</span><span></span>
<span>hic galeam tectis trepidus rapit, ille trementis</span><span></span>
<span>ad iuga cogit equos, clipeumque auroque trilicem</span><span></span>
<span><span></span><span></span>loricam induitur fidoque accingitur ense.</span><span></span>
<span>Pandite nunc Helicona, deae, cantusque movete,</span><span></span>
<span>qui bello exciti reges, quae quemque secutae</span><span></span>
<span>complerint campos acies, quibus Itala iam tum</span><span></span>
<span>floruerit terra alma viris, quibus arserit armis;</span><span></span>
<span>
et meministis enim, divae, et memorare potestis;</span><span></span>
<span><span></span><span></span>ad nos vix tenuis famae perlabitur aura.</span><span></span>
<span>
Primus init bellum Tyrrhenis asper ab oris</span><span></span>
<span>contemptor divum Mezentius agminaque armat.</span><span></span>
<span>filius huic iuxta Lausus, quo pulchrior alter</span><span></span>
<span><span></span><span></span>non fuit excepto Laurentis corpore Turni;</span><span></span>
<span>Lausus, equum domitor debellatorque ferarum,</span><span></span>
</p>
</section><section><ul><li><sup>638</sup>trementis <span>FM</span>γ<span>R</span> (<span>G</span>.3.84): frementis <span>c</span> (12.82)</li></ul></section></section><span>46</span></div><div><section><header><hgroup><h1>Aeneid</h1></hgroup></header><section>
<p>
<span>ducit Agyllina nequiquam ex urbe secutos</span><span></span>
<span>mille viros, dignus patriis qui laetior esset</span><span></span>
<span>imperiis et cui pater haud Mezentius esset.</span><span></span>
<span><span></span><span></span>Post hos insignem palma per gramina currum</span><span></span>
<span>victoresque ostentat equos satus Hercule pulchro</span><span></span>
<span>pulcher Aventinus, clipeoque insigne paternum</span><span></span>
<span>centum anguis cinctamque gerit serpentibus Hydram;</span><span></span>
<span>collis Aventini silva quem Rhea sacerdos</span><span></span>
<span><span></span><span></span>furtivum partu sub luminis edidit oras,</span><span></span>
<span>mixta deo mulier, postquam Laurentia victor</span><span></span>
<span>Geryone exstincto Tirynthius attigit arva,</span><span></span>
<span>Tyrrhenoque boves in flumine lavit Hiberas.</span><span></span>
<span>
 pila manu saevosque gerunt in bella dolones,</span><span></span>
<span><span></span><span></span>et tereti pugnant mucrone veruque Sabello.</span><span></span>
<span>ipse pedes, tegimen torquens immane leonis,</span><span></span>
<span>terribili impexum saeta cum dentibus albis</span><span></span>
<span>indutus capiti, sic regia tecta subibat,</span><span></span>
<span>horridus Herculeoque umeros innexus amictu.</span><span></span>
<span><span></span><span></span>Tum gemini fratres Tiburtia moenia linquunt,</span><span></span>
<span>fratris Tiburti dictam cognomine gentem,</span><span></span>
<span>Catillusque acerque Coras, Argiva iuventus,</span><span></span>
<span>et primam ante aciem densa inter tela feruntur:</span><span></span>
<span>ceu duo nubigenae cum vertice montis ab alto</span><span></span>
<span><span></span><span></span>descendunt Centauri Homolen Othrymque nivalem</span><span></span>
<span>linquentes cursu rapido; dat euntibus ingens</span><span></span>
<span>silva locum et magno cedunt virgulta fragore.</span><span></span>
<span>Nec Praenestinae fundator defuit urbis,</span><span></span>
<span>Volcano genitum pecora inter agrestia regem</span><span></span>
</p>
</section><section><ul><li><sup>671</sup>cognomine <span>MRV:</span> de nomine <span>P</span> (1.563)</li></ul></section></section><span>48</span></div><div><section><header><hgroup><h1>Aeneid</h1></hgroup></header><section>
<p>
<span>680 inventumque focis omnis quem credidit aetas,</span><span></span>
<span>Caeculus. hunc legio late comitatur agrestis:</span><span></span>
<span>quique altum Praeneste viri quique arva Gabinae</span><span></span>
<span>Iunonis gelidumque Anienem et roscida rivis</span><span></span>
<span>Hernica saxa colunt, quos, dives Anagnia, pascis,</span><span></span>
<span><span></span><span></span>quos, Amasene pater. non illis omnibus arma</span><span></span>
<span>nec clipei currusve sonant; pars maxima glandes</span><span></span>
<span>liventis plumbi spargit, pars spicula gestat</span><span></span>
<span>bina manu, fulvosque lupi de pelle galeros</span><span></span>
<span>tegmen habent capiti; vestigia nuda sinistri</span><span></span>
<span>instituere pedis, crudus tegit altera pero.</span><span></span>
<span><span></span><span></span>At Messapus, equum domitor, Neptunia proles,</span><span></span>
<span>quem neque fas igni cuiquam nec sternere ferro,</span><span></span>
<span>iam pridem resides populos desuetaque bello</span><span></span>
<span>agmina in arma vocat subito ferrumque retractat.</span><span></span>
<span><span></span><span></span>hi Fescenninas acies Aequosque Faliscos,</span><span></span>
<span>hi Soractis habent arces Flaviniaque arva</span><span></span>
<span>et Cimini cum monte lacum lucosque Capenos.</span><span></span>
<span>ibant aequati numero regemque canebant:</span><span></span>
<span>ceu quondam nivei liquida inter nubila cycni</span><span></span>
<span><span></span><span></span>cum sese e pastu referunt et longa canoros</span><span></span>
<span>dant per colla modos, sonat amnis et Asia longe</span><span></span>
<span>pulsa palus . . .</span><span></span>
<span>nec quisquam aeratas acies examine tanto</span><span></span>
<span>misceri putet, aëriam sed gurgite ab alto</span><span></span>
<span><span></span><span></span>urgeri volucrum raucarum ad litora nubem.</span><span></span>
<span>Ecce Sabinorum prisco de sanguine magnum</span><span></span>
</p>
<p>
</p></section><section><ul><li><sup>684</sup>pascis <span>V</span>: pascit <span>MPR</span>
</li><li><sup>691</sup>= 9.523, 12.128</li><li><sup>703</sup>examine χ: ex agmine <span>MPR</span>
</li></ul></section></section><span>50</span></div><div><section><header><hgroup><h1>Aeneid</h1></hgroup></header><section><p>
<span>agmen agens Clausus magnique ipse agminis instar,</span><span></span>
<span>Claudia nunc a quo diffunditur et tribus et gens</span><span></span>
<span>per Latium, postquam in partem data Roma Sabinis.</span><span></span>
<span><span></span><span></span>una ingens Amiterna cohors priscique Quirites,</span><span></span>
<span>Ereti manus omnis oliviferaeque Mutuscae;</span><span></span>
<span>qui Nomentum urbem, qui Rosea rura Velini,</span><span></span>
<span>qui Tetricae horrentis rupes montemque Severum</span><span></span>
<span>Casperiamque colunt Forulosque et flumen Himellae</span><span></span>
<span><span></span><span></span>qui Tiberim Fabarimque bibunt, quos frigida misit</span><span></span>
<span>Nursia, et Ortinae classes populique Latini,</span><span></span>
<span>quosque secans infaustum interluit Allia nomen:</span><span></span>
<span>quam multi Libyco volvuntur marmore fluctus</span><span></span>
<span>saevus ubi Orion hibernis conditur undis,</span><span></span>
<span><span></span><span></span>vel cum sole novo densae torrentur aristae</span><span></span>
<span>aut Hermi campo aut Lyciae flaventibus arvis.</span><span></span>
<span>scuta sonant pulsuque pedum conterrita tellus.</span><span></span>
<span>Hinc Agamemnonius, Troiani nominis hostis,</span><span></span>
<span>curru iungit Halaesus equos Turnoque ferocis</span><span></span>
<span><span></span><span></span>mille rapit populos, vertunt felicia Baccho</span><span></span>
<span>Massica qui rastris, et quos de collibus altis</span><span></span>
<span>Aurunci misere patres Sidicinaque iuxta</span><span></span>
<span>aequora, quique Cales linquunt amnisque vadosi</span><span></span>
<span>accola Volturni, pariterque Saticulus asper</span><span></span>
<span><span></span><span></span>Oscorumque manus. teretes sunt aclydes illis</span><span></span>
<span>tela, sed haec lento mos est aptare flagello.</span><span></span>
<span>laevas caetra tegit, falcati comminus enses.</span><span></span>
<span>Nec tu carminibus nostris indictus abibis,</span><span></span>
<span>Oebale, quem generasse Telon Sebethide nympha</span><span></span>
<span><span></span><span></span>fertur, Teleboum Capreas cum regna teneret,</span><span></span>
<span>iam senior; patriis sed non et filius arvis</span><span></span>
</p></section></section><span>52</span></div><div><section><header><hgroup><h1>Aeneid</h1></hgroup></header><section><p>
<span>contentus late iam tum dicione premebat</span><span></span>
<span>Sarrastis populos et quae rigat aequora Sarnus,</span><span></span>
<span>quique Rufras Batulumque tenent atque arva Celemnae,</span><span></span>
<span><span></span><span></span>Teutonico ritu soliti torquere cateias;</span><span></span>
<span><span></span><span></span>et quos maliferae despectant moenia Abellae,</span><span></span>
<span>tegmina quis capitum raptus de subere cortex</span><span></span>
<span>aerataeque micant peltae, micat aereus ensis.</span><span></span>
<span>Et te montosae misere in proelia Nersae,</span><span></span>
<span><span></span><span></span>Ufens, insignem fama et felicibus armis,</span><span></span>
<span>horrida praecipue cui gens adsuetaque multo</span><span></span>
<span>venatu nemorum, duris Aequicula glaebis.</span><span></span>
<span>armati terram exercent semperque recentis</span><span></span>
<span>convectare iuvat praedas et vivere rapto.</span><span></span>
<span><span></span><span></span>Quin et Marruvia venit de gente sacerdos</span><span></span>
<span>fronde super galeam et felici comptus oliva</span><span></span>
<span>Archippi regis missu, fortissimus Umbro,</span><span></span>
<span>vipereo generi et graviter spirantibus hydris</span><span></span>
<span>spargere qui somnos cantuque manuque solebat,</span><span></span>
<span><span></span><span></span>mulcebatque iras et morsus arte levabat.</span><span></span>
<span>sed non Dardaniae medicari cuspidis ictum</span><span></span>
<span>evaluit neque eum iuvere in vulnera cantus</span><span></span>
<span>somniferi et Marsis quaesitae montibus herbae.</span><span></span>
<span>te nemus Angitiae, vitrea te Fucinus unda,</span><span></span>
<span><span></span><span></span>te liquidi flevere lacus . . .</span><span></span>
<span>Ibat et Hippolyti proles pulcherrima bello,</span><span></span>
<span>Virbius, insignem quem mater Aricia misit,</span><span></span>
<span>eductum Egeriae lucis umentia circum</span><span></span>
</p>
<p>
</p></section><section><ul><li><sup>737</sup>premebat <span>R</span>: tenebat <span>MP</span> (1.632)</li><li><sup>741</sup>
<span>before</span>740 <span>Courtney</span>
</li><li><sup>740</sup>Abellae “<span>alii</span>” <span>Servius</span>: Bellae <span>MPR</span>
</li><li><sup>757</sup>vulnera <span>M</span>
<sup>2</sup>
<span>P</span>: -e <span>MR</span>
</li></ul></section></section><span>54</span></div><div><section><header><hgroup><h1>Aeneid</h1></hgroup></header><section><p>
<span>litora, pinguis ubi et placabilis ara Dianae.</span><span></span>
<span><span></span><span></span>namque ferunt fama Hippolytum, postquam arte novercae</span><span></span>
<span>occiderit patriasque explerit sanguine poenas</span><span></span>
<span>turbatis distractus equis, ad sidera rursus</span><span></span>
<span>aetheria et superas caeli venisse sub auras,</span><span></span>
<span>Paeonîs revocatum herbis et amore Dianae.</span><span></span>
<span><span></span><span></span>tum pater omnipotens aliquem indignatus ab umbris</span><span></span>
<span>mortalem infernis ad lumina surgere vitae,</span><span></span>
<span>ipse repertorem medicinae talis et artis</span><span></span>
<span>fulmine Phoebigenam Stygias detrusit ad undas.</span><span></span>
<span>at Trivia Hippolytum secretis alma recondit</span><span></span>
<span><span></span><span></span>sedibus et nymphae Egeriae nemorique relegat,</span><span></span>
<span>solus ubi in silvis Italis ignobilis aevum</span><span></span>
<span>exigeret versoque ubi nomine Virbius esset.</span><span></span>
<span>unde etiam templo Triviae lucisque sacratis</span><span></span>
<span>cornipedes arcentur equi, quod litore currum</span><span></span>
<span><span></span><span></span>et iuvenem monstris pavidi effudere marinis.</span><span></span>
<span>filius ardentis haud setius aequore campi</span><span></span>
<span>exercebat equos curruque in bella ruebat.</span><span></span>
<span>Ipse inter primos praestanti corpore Turnus</span><span></span>
<span>vertitur arma tenens et toto vertice supra est.</span><span></span>
<span><span></span><span></span>cui triplici crinita iuba galea alta Chimaeram</span><span></span>
<span>sustinet Aetnaeos efflantem faucibus ignis;</span><span></span>
<span>tam magis illa fremens et tristibus effera flammis</span><span></span>
<span>quam magis effuso crudescunt sanguine pugnae.</span><span></span>
<span>at levem clipeum sublatis cornibus Io</span><span></span>
<span><span></span><span></span>auro insignibat, iam saetis obsita, iam bos,</span><span></span>
<span>argumentum ingens, et custos virginis Argus,</span><span></span>
</p>
<p>
</p></section><section><ul><li><sup>769</sup>Paeonis <span>M</span>
<sup>2</sup>: Paeoniis MR</li><li><sup>773</sup>Phoebigenam <span>P</span>: Poenigenam <span>MR</span>
</li></ul></section></section><span>56</span></div><div><section><header><hgroup><h1>Aeneid</h1></hgroup></header><section><p>
<span>caelataque amnem fundens pater Inachus urna.</span><span></span>
<span>insequitur nimbus peditum clipeataque totis</span><span></span>
<span>agmina densentur campis, Argivaque pubes</span><span></span>
<span><span></span><span></span>Auruncaeque manus, Rutuli veteresque Sicani,</span><span></span>
<span>et Sacranae acies et picti scuta Labici;</span><span></span>
<span>qui saltus, Tiberine, tuos sacrumque Numici</span><span></span>
<span>litus arant Rutulosque exercent vomere collis</span><span></span>
<span>Circaeumque iugum, quîs Iuppiter Anxurus arvis</span><span></span>
<span><span></span><span></span>praesidet et viridi gaudens Feronia luco;</span><span></span>
<span>qua Saturae iacet atra palus gelidusque per imas</span><span></span>
<span>quaerit iter vallis atque in mare conditur Ufens.</span><span></span>
<span>Hos super advenit Volsca de gente Camilla</span><span></span>
<span>agmen agens equitum et florentis aere catervas,</span><span></span>
<span><span></span><span></span>bellatrix, non illa colo calathisve Minervae</span><span></span>
<span>femineas adsueta manus, sed proelia virgo</span><span></span>
<span>dura pati cursuque pedum praevertere ventos.</span><span></span>
<span>illa vel intactae segetis per summa volaret</span><span></span>
<span>gramina nec teneras cursu laesisset aristas,</span><span></span>
<span><span></span><span></span>vel mare per medium fluctu suspensa tumenti</span><span></span>
<span>ferret iter celeris nec tingeret aequore plantas.</span><span></span>
<span>illam omnis tectis agrisque effusa iuventus</span><span></span>
<span>turbaque miratur matrum et prospectat euntem,</span><span></span>
<span>attonitis inhians animis ut regius ostro</span><span></span>
<span><span></span><span></span>velet honos levis umeros, ut fibula crinem</span><span></span>
<span>auro internectat, Lyciam ut gerat ipsa pharetram</span><span></span>
<span>et pastoralem praefixa cuspide myrtum.</span><span></span>
</p>
</section><section><ul><li><sup>814</sup>inhians <span>MR</span>: haesere <span>P</span> (5.529)</li></ul></section></section><span>58</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber VIII</span></h2>
<p>
<span>
Ut belli signum Laurenti Turnus ab arce</span><span></span>
<span>extulit et rauco strepuerunt cornua cantu,</span><span></span>
<span>utque acris concussit equos utque impulit arma,</span><span></span>
<span>extemplo turbati animi, simul omne tumultu</span><span></span>
<span><span></span><span></span>coniurat trepido Latium saevitque iuventus</span><span></span>
<span>effera. ductores primi Messapus et Ufens</span><span></span>
<span>contemptorque deum Mezentius undique cogunt</span><span></span>
<span>auxilia et latos vastant cultoribus agros.</span><span></span>
<span>mittitur et magni Venulus Diomedis ad urbem</span><span></span>
<span><span></span><span></span>qui petat auxilium, et Latio consistere Teucros,</span><span></span>
<span>advectum Aenean classi victosque penatis</span><span></span>
<span>inferre et fatis regem se dicere posci</span><span></span>
<span>edoceat, multasque viro se adiungere gentis</span><span></span>
<span>
Dardanio et late Latio increbrescere nomen:</span><span></span>
<span><span></span><span></span>quid struat his coeptis, quem, si fortuna sequatur,</span><span></span>
<span>eventum pugnae cupiat, manifestius ipsi</span><span></span>
<span>quam Turno regi aut regi apparere Latino.</span><span></span>
<span>Talia per Latium. quae Laomedontius heros</span><span></span>
<span>cuncta videns magno curarum fluctuat aestu,</span><span></span>
<span><span></span><span></span>atque animum nunc huc celerem nunc dividit illuc</span><span></span>
<span>in partisque rapit varias perque omnia versat:</span><span></span>
</p>
<p>
</p></section><section><ul><li><sup>10</sup>consistere <span>MPR</span>: considere (6.67) <span>P</span>
<sup>2</sup>
</li></ul></section></section><span>60</span></div><div><section><header><hgroup><h1>Aeneid</h1></hgroup></header><section><p>
<span>sicut aquae tremulum labris ubi lumen aënis</span><span></span>
<span>sole repercussum aut radiantis imagine lunae</span><span></span>
<span>omnia pervolitat late loca, iamque sub auras</span><span></span>
<span><span></span><span></span>erigitur summique ferit laquearia tecti.</span><span></span>
<span>Nox erat et terras animalia fessa per omnis</span><span></span>
<span>alituum pecudumque genus sopor altus habebat,</span><span></span>
<span>cum pater in ripa gelidique sub aetheris axe</span><span></span>
<span>Aeneas, tristi turbatus pectora bello,</span><span></span>
<span><span></span><span></span>procubuit seramque dedit per membra quietem.</span><span></span>
<span>huic deus ipse loci fluvio Tiberinus amoeno</span><span></span>
<span>populeas inter senior se attollere frondes</span><span></span>
<span>visus (eum tenuis glauco velabat amictu</span><span></span>
<span>carbasus, et crinis umbrosa tegebat harundo),</span><span></span>
<span><span></span><span></span>tum sic adfari et curas his demere dictis:</span><span></span>
<span>“O sate gente deum, Troianam ex hostibus urbem</span><span></span>
<span>qui revehis nobis aeternaque Pergama servas,</span><span></span>
<span>exspectate solo Laurenti arvisque Latinis,</span><span></span>
<span>hic tibi certa domus, certi (ne absiste) penates.</span><span></span>
<span>
neu belli terrere minis; tumor omnis et irae</span><span></span>
<span><span></span><span></span>concessere deum . . .</span><span></span>
<span>iamque tibi, ne vana putes haec fingere somnum,</span><span></span>
<span>litoreis ingens inventa sub ilicibus sus</span><span></span>
<span>triginta capitum fetus enixa iacebit,</span><span></span>
<span><span></span><span></span>alba solo recubans, albi circum ubera nati.</span><span></span>
<span><span>hic locus urbis erit, requies ea certa laborum,</span></span><span></span>
<span>ex quo ter denis urbem redeuntibus annis</span><span></span>
<span>Ascanius clari condet cognominis Albam.</span><span></span>
<span>haud incerta cano. nunc qua ratione quod instat</span><span></span>
<span><span></span><span></span>expedias victor, paucis (adverte) docebo.</span><span></span>
<span>Arcades his oris, genus a Pallante profectum,</span><span></span>
</p>
<p>
</p></section><section><ul><li><sup>46</sup>
<span>om. MP</span>: <span>given by R</span>
</li></ul></section></section><span>62</span></div><div><section><header><hgroup><h1>Aeneid</h1></hgroup></header><section><p>
<span>qui regem Euandrum comites, qui signa secuti,</span><span></span>
<span>delegere locum et posuere in montibus urbem</span><span></span>
<span>Pallantis proavi de nomine Pallanteum.</span><span></span>
<span><span></span><span></span>hi bellum adsidue ducunt cum gente Latina;</span><span></span>
<span>hos castris adhibe socios et foedera iunge.</span><span></span>
<span>ipse ego te ripis et recto flumine ducam,</span><span></span>
<span>adversum remis superes subvectus ut amnem.</span><span></span>
<span>surge age, nate dea, primisque cadentibus astris</span><span></span>
<span><span></span><span></span>Iunoni fer rite preces, iramque minasque</span><span></span>
<span>supplicibus supera votis. mihi victor honorem</span><span></span>
<span>persolves. ego sum pleno quem flumine cernis</span><span></span>
<span>stringentem ripas et pinguia culta secantem,</span><span></span>
<span>caeruleus Thybris, caelo gratissimus amnis.</span><span></span>
<span><span></span><span></span>hic mihi magna domus; celsis caput urbibus exit.”</span><span></span>
<span>Dixit, deinde lacu fluvius se condidit alto</span><span></span>
<span>ima petens; nox Aenean somnusque reliquit.</span><span></span>
<span>surgit et aetherii spectans orientia solis</span><span></span>
<span>lumina rite cavis undam de flumine palmis</span><span></span>
<span><span></span><span></span>sustinet ac talis effundit ad aethera voces:</span><span></span>
<span>
“Nymphae, Laurentes Nymphae, genus amnibus unde est,</span><span></span>
<span>tuque, o Thybri tuo genitor cum flumine sancto,</span><span></span>
<span>accipite Aenean et tandem arcete periclis.</span><span></span>
<span>quo te cumque lacus miserantem incommoda nostra</span><span></span>
<span><span></span><span></span>fonte tenet, quocumque solo pulcherrimus exis,</span><span></span>
<span>semper honore meo, semper celebrabere donis</span><span></span>
<span>corniger Hesperidum fluvius regnator aquarum.</span><span></span>
<span>adsis o tantum et propius tua numina firmes.”</span><span></span>
<span>sic memorat, geminasque legit de classe biremis</span><span></span>
<span><span></span><span></span>remigioque aptat, socios simul instruit armis.</span><span></span>
</p>
<p>
</p></section><section><ul><li><sup>56</sup>foedera <span>MP</span>: foedere <span>R</span>
</li><li><sup>65</sup>magna <span>MR</span>: certa (39) <span>P</span>
</li><li><sup>75</sup>tenet <span>MP</span>: tenent <span>FR</span>
</li></ul></section></section><span>64</span></div><div><section><header><hgroup><h1>Aeneid</h1></hgroup></header><section><p>
<span>Ecce autem subitum atque oculis mirabile monstrum,</span><span></span>
<span>candida per silvam cum fetu concolor albo</span><span></span>
<span>procubuit viridique in litore conspicitur sus;</span><span></span>
<span>quam pius Aeneas tibi enim, tibi, maxima Iuno,</span><span></span>
<span><span></span><span></span>mactat sacra ferens et cum grege sistit ad aram.</span><span></span>
<span>Thybris ea fluvium, quam longa est, nocte tumentem</span><span></span>
<span>leniit, et tacita refluens ita substitit unda,</span><span></span>
<span>mitis ut in morem stagni placidaeque paludis</span><span></span>
<span>sterneret aequor aquis, remo ut luctamen abesset.</span><span></span>
<span><span></span><span></span>ergo iter inceptum celerant rumore secundo:</span><span></span>
<span>labitur uncta vadis abies; mirantur et undae,</span><span></span>
<span>miratur nemus insuetum fulgentia longe</span><span></span>
<span>
scuta virum fluvio pictasque innare carinas.</span><span></span>
<span>olli remigio noctemque diemque fatigant</span><span></span>
<span><span></span><span></span>et longos superant flexus, variisque teguntur</span><span></span>
<span>arboribus, viridisque secant placido aequore silvas.</span><span></span>
<span>sol medium caeli conscenderat igneus orbem</span><span></span>
<span>cum muros arcemque procul ac rara domorum</span><span></span>
<span>
tecta vident, quae nunc Romana potentia caelo</span><span></span>
<span><span></span><span></span>aequavit, tum res inopes Euandrus habebat.</span><span></span>
<span>ocius advertunt proras urbique propinquant.</span><span></span>
<span>Forte die sollemnem illo rex Arcas honorem</span><span></span>
<span>Amphitryoniadae magno divisque ferebat</span><span></span>
<span>ante urbem in luco. Pallas huic filius una,</span><span></span>
<span><span></span><span></span>una omnes iuvenum primi pauperque senatus</span><span></span>
<span>tura dabant, tepidusque cruor fumabat ad aras.</span><span></span>
<span>ut celsas videre rates atque inter opacum</span><span></span>
</p>
</section><section><ul><li><sup>90</sup>celerant <span>FMP</span>: peragunt (6.384) <span>R, Macrobius</span>
</li></ul></section></section><span>66</span></div><div><section><header><hgroup><h1>Aeneid</h1></hgroup></header><section>
<p>
<span>adlabi nemus et tacitos incumbere remis,</span><span></span>
<span>terrentur visu subito cunctique relictis</span><span></span>
<span><span></span><span></span>consurgunt mensis. audax quos rumpere Pallas</span><span></span>
<span>sacra vetat raptoque volat telo obvius ipse,</span><span></span>
<span>et procul e tumulo: “iuvenes, quae causa subegit</span><span></span>
<span>ignotas temptare vias? quo tenditis?” inquit.</span><span></span>
<span>“qui genus? unde domo? pacemne huc fertis an arma?”</span><span></span>
<span><span></span><span></span>tum pater Aeneas puppi sic fatur ab alta</span><span></span>
<span>paciferaeque manu ramum praetendit olivae:</span><span></span>
<span>“Troiugenas ac tela vides inimica Latinis,</span><span></span>
<span>quos illi bello profugos egere superbo.</span><span></span>
<span>
Euandrum petimus. ferte haec et dicite lectos</span><span></span>
<span><span></span><span></span>Dardaniae venisse duces socia arma rogantis.”</span><span></span>
<span>obstipuit tanto percussus nomine Pallas:</span><span></span>
<span>“egredere o quicumque es” ait “coramque parentem</span><span></span>
<span>adloquere ac nostris succede penatibus hospes.”</span><span></span>
<span>excepitque manu dextramque amplexus inhaesit;</span><span></span>
<span><span></span><span></span>progressi subeunt luco fluviumque relinquunt.</span><span></span>
<span>Tum regem Aeneas dictis adfatur amicis:</span><span></span>
<span>“optime Graiugenum, cui me Fortuna precari</span><span></span>
<span>et vitta comptos voluit praetendere ramos,</span><span></span>
<span>non equidem extimui Danaum quod ductor et Arcas</span><span></span>
<span><span></span><span></span>quodque a stirpe fores geminis coniunctus Atridis;</span><span></span>
<span>sed mea me virtus et sancta oracula divum</span><span></span>
<span>cognatique patres, tua terris didita fama,</span><span></span>
<span>coniunxere tibi et fatis egere volentem.</span><span></span>
<span>Dardanus, Iliacae primus pater urbis et auctor,</span><span></span>
<span><span></span><span></span>Electra, ut Grai perhibent, Atlantide cretus,</span><span></span>
<span>advehitur Teucros; Electram maximus Atlas</span><span></span>
<span>edidit, aetherios umero qui sustinet orbis.</span><span></span>
</p>
<p>
</p></section><section><ul><li><sup>108</sup>tacitos <span>MPR</span>: tacitis <span>Servius</span>
</li><li><sup>115</sup>fatur <span>MRV</span>: fatus <span>P</span>
</li></ul></section></section><span>68</span></div><div><section><header><hgroup><h1>Aeneid</h1></hgroup></header><section><p>
<span>vobis Mercurius pater est, quem candida Maia</span><span></span>
<span>Cyllenae gelido conceptum vertice fudit;</span><span></span>
<span><span></span><span></span>at Maiam, auditis si quicquam credimus, Atlas,</span><span></span>
<span>idem Atlas generat caeli qui sidera tollit.</span><span></span>
<span>sic genus amborum scindit se sanguine ab uno.</span><span></span>
<span>his fretus non legatos neque prima per artem</span><span></span>
<span>temptamenta tui pepigi; me, me ipse meumque</span><span></span>
<span><span></span><span></span>obieci caput et supplex ad limina veni.</span><span></span>
<span>gens eadem, quae te, crudeli Daunia bello</span><span></span>
<span>insequitur; nos si pellant nihil afore credunt</span><span></span>
<span>quin omnem Hesperiam penitus sua sub iuga mittant,</span><span></span>
<span>et mare quod supra teneant quodque adluit infra.</span><span></span>
<span><span></span><span></span>accipe daque fidem. sunt nobis fortia bello</span><span></span>
<span>pectora, sunt animi et rebus spectata iuventus.”</span><span></span>
<span>Dixerat Aeneas. ille os oculosque loquentis</span><span></span>
<span>iamdudum et totum lustrabat lumine corpus.</span><span></span>
<span>tum sic pauca refert: “ut te, fortissime Teucrum,</span><span></span>
<span><span></span><span></span>accipio agnoscoque libens! ut verba parentis</span><span></span>
<span>et vocem Anchisae magni vultumque recordor!</span><span></span>
<span>nam memini Hesionae visentem regna sororis</span><span></span>
<span>Laomedontiaden Priamum Salamina petentem</span><span></span>
<span>protinus Arcadiae gelidos invisere finis.</span><span></span>
<span><span></span><span></span>tum mihi prima genas vestibat flore iuventas,</span><span></span>
<span>mirabarque duces Teucros, mirabar et ipsum</span><span></span>
<span>Laomedontiaden; sed cunctis altior ibat</span><span></span>
<span>Anchises. mihi mens iuvenali ardebat amore</span><span></span>
<span>compellare virum et dextrae coniungere dextram;</span><span></span>
<span><span></span><span></span>accessi et cupidus Phenei sub moenia duxi.</span><span></span>
<span>ille mihi insignem pharetram Lyciasque sagittas</span><span></span>
<span>discedens chlamydemque auro dedit intertextam,</span><span></span>
</p>
</section><section><ul><li><sup>167</sup>intertextam <span>MP</span>
<sup>2</sup>: intertexto <span>PR, known to Servius</span>
</li></ul></section></section><span>70</span></div><div><section><header><hgroup><h1>Aeneid</h1></hgroup></header><section>
<p>
<span>frenaque bina meus quae nunc habet aurea Pallas.</span><span></span>
<span>ergo et quam petitis iuncta est mihi foedere dextra,</span><span></span>
<span><span></span><span></span>et lux cum primum terris se crastina reddet,</span><span></span>
<span>auxilio laetos dimittam opibusque iuvabo.</span><span></span>
<span>interea sacra haec, quando huc venistis amici,</span><span></span>
<span>annua, quae differre nefas, celebrate faventes</span><span></span>
<span>nobiscum, et iam nunc sociorum adsuescite mensis.”</span><span></span>
<span><span></span><span></span>Haec ubi dicta, dapes iubet et sublata reponi</span><span></span>
<span>pocula gramineoque viros locat ipse sedili,</span><span></span>
<span>praecipuumque toro et villosi pelle leonis</span><span></span>
<span>accipit Aenean solioque invitat acerno.</span><span></span>
<span>tum lecti iuvenes certatim araeque sacerdos</span><span></span>
<span><span></span><span></span>viscera tosta ferunt taurorum, onerantque canistris</span><span></span>
<span>dona laboratae Cereris, Bacchumque ministrant.</span><span></span>
<span>vescitur Aeneas simul et Troiana iuventus</span><span></span>
<span>perpetui tergo bovis et lustralibus extis.</span><span></span>
<span>Postquam exempta fames et amor compressus edendi,</span><span></span>
<span><span></span><span></span>rex Euandrus ait: “non haec sollemnia nobis,</span><span></span>
<span>has ex more dapes, hanc tanti numinis aram</span><span></span>
<span>vana superstitio veterumque ignara deorum</span><span></span>
<span>imposuit: saevis, hospes Troiane, periclis</span><span></span>
<span>servati facimus meritosque novamus honores.</span><span></span>
<span><span></span><span></span>iam primum saxis suspensam hanc aspice rupem,</span><span></span>
<span>disiectae procul ut moles desertaque montis</span><span></span>
<span>stat domus et scopuli ingentem traxere ruinam.</span><span></span>
<span>hic spelunca fuit vasto summota recessu,</span><span></span>
<span>semihominis Caci facies quam dira tenebat</span><span></span>
<span><span></span><span></span>solis inaccessam radiis; semperque recenti</span><span></span>
<span>caede tepebat humus, foribusque adfixa superbis</span><span></span>
<span>ora virum tristi pendebant pallida tabo.</span><span></span>
</p>
</section><section><ul><li><sup>194</sup>tenebat <span>M</span>
<sup>2</sup>: tegebat <span>MPR</span>
</li></ul></section></section><span>72</span></div><div><section><header><hgroup><h1>Aeneid</h1></hgroup></header><section>
<p>
<span>huic monstro Volcanus erat pater: illius atros</span><span></span>
<span>ore vomens ignis magna se mole ferebat.</span><span></span>
<span><span></span><span></span>attulit et nobis aliquando optantibus aetas</span><span></span>
<span>auxilium adventumque dei. nam maximus ultor</span><span></span>
<span>tergemini nece Geryonae spoliisque superbus</span><span></span>
<span>Alcides aderat taurosque hac victor agebat</span><span></span>
<span>ingentis, vallemque boves amnemque tenebant.</span><span></span>
<span><span></span><span></span>at furiis Caci mens effera, ne quid inausum</span><span></span>
<span>aut intractatum scelerisve dolive fuisset,</span><span></span>
<span>quattuor a stabulis praestanti corpore tauros</span><span></span>
<span>avertit, totidem forma superante iuvencas.</span><span></span>
<span>atque hos, ne qua forent pedibus vestigia rectis,</span><span></span>
<span><span></span><span></span>cauda in speluncam tractos versisque viarum</span><span></span>
<span>indiciis raptor saxo occultabat opaco;</span><span></span>
<span>quaerenti nulla ad speluncam signa ferebant.</span><span></span>
<span>interea, cum iam stabulis saturata moveret</span><span></span>
<span>Amphitryoniades armenta abitumque pararet,</span><span></span>
<span><span></span><span></span>discessu mugire boves atque omne querelis</span><span></span>
<span>impleri nemus et colles clamore relinqui.</span><span></span>
<span>reddidit una boum vocem vastoque sub antro</span><span></span>
<span>mugiit et Caci spem custodita fefellit.</span><span></span>
<span>hic vero Alcidae furiis exarserat atro</span><span></span>
<span><span></span><span></span>felle dolor: rapit arma manu nodisque gravatum</span><span></span>
<span>robur, et aërii cursu petit ardua montis.</span><span></span>
<span>tum primum nostri Cacum videre timentem</span><span></span>
<span>turbatumque oculis; fugit ilicet ocior Euro</span><span></span>
<span>speluncamque petit, pedibus timor addidit alas.</span><span></span>
<span><span></span><span></span>Ut sese inclusit ruptisque immane catenis</span><span></span>
<span>deiecit saxum, ferro quod et arte paterna</span><span></span>
</p>
</section><section><ul><li><sup>205</sup>furiis <span>PR</span>: furis <span>M</span>
</li><li><sup>211</sup>raptor <span>Wakefield</span>: raptos <span>MPR</span>
</li><li><sup>212</sup>quaerenti <span>MP</span>: quaerentes <span>R</span>
</li><li><sup>221</sup>et aerii <span>PR</span>: aetherii <span>M</span>
</li><li><sup>223</sup>oculis <span>MPR</span>: oculi χ, <span>known to Servius</span>
</li></ul></section></section><span>74</span></div><div><section><header><hgroup><h1>Aeneid</h1></hgroup></header><section>
<p>
<span>pendebat, fultosque emuniit obice postis,</span><span></span>
<span>ecce furens animis aderat Tirynthius omnemque</span><span></span>
<span>accessum lustrans huc ora ferebat et illuc,</span><span></span>
<span><span></span><span></span>dentibus infrendens. ter totum fervidus ira</span><span></span>
<span>lustrat Aventini montem, ter saxea temptat</span><span></span>
<span>limina nequiquam, ter fessus valle resedit.</span><span></span>
<span>stabat acuta silex praecisis undique saxis</span><span></span>
<span>speluncae dorso insurgens, altissima visu,</span><span></span>
<span><span></span><span></span>dirarum nidis domus opportuna volucrum.</span><span></span>
<span>hanc, ut prona iugo laevum incumbebat ad amnem,</span><span></span>
<span>dexter in adversum nitens concussit et imis</span><span></span>
<span>avulsam solvit radicibus, inde repente</span><span></span>
<span>impulit; impulsu quo maximus intonat aether,</span><span></span>
<span><span></span><span></span>dissultant ripae refluitque exterritus amnis.</span><span></span>
<span>at specus et Caci detecta apparuit ingens</span><span></span>
<span>regia, et umbrosae penitus patuere cavernae,</span><span></span>
<span>non secus ac si qua penitus vi terra dehiscens</span><span></span>
<span>infernas reseret sedes et regna recludat</span><span></span>
<span><span></span><span></span>pallida, dis invisa, superque immane barathrum</span><span></span>
<span>cernatur, trepident immisso lumine Manes.</span><span></span>
<span>ergo insperata deprensum luce repente</span><span></span>
<span>inclusumque cavo saxo atque insueta rudentem</span><span></span>
<span>desuper Alcides telis premit, omniaque arma</span><span></span>
<span><span></span><span></span>advocat et ramis vastisque molaribus instat.</span><span></span>
<span>ille autem, neque enim fuga iam super ulla pericli,</span><span></span>
<span>faucibus ingentem fumum (mirabile dictu)</span><span></span>
<span>evomit involvitque domum caligine caeca</span><span></span>
<span>prospectum eripiens oculis, glomeratque sub antro</span><span></span>
<span><span></span><span></span>fumiferam noctem commixtis igne tenebris.</span><span></span>
</p>
</section><section><ul><li><sup>239</sup>intonat <span>MP</span>: insonat (7.515) <span>R</span>
</li><li><sup>244</sup>reseret <span>M</span>: -at <span>PR</span>
</li><li><sup>246</sup>trepident <span>MP</span>: trepidantque <span>R</span>
</li><li><sup>247</sup>luce <span>MP</span>: in luce <span>R</span>
</li></ul></section></section><span>76</span></div><div><section><header><hgroup><h1>Aeneid</h1></hgroup></header><section>
<p>
<span>non tulit Alcides animis, seque ipse per ignem</span><span></span>
<span>praecipiti iecit saltu, qua plurimus undam</span><span></span>
<span>fumus agit nebulaque ingens specus aestuat atra.</span><span></span>
<span>hic Cacum in tenebris incendia vana vomentem</span><span></span>
<span><span></span><span></span>corripit in nodum complexus, et angit inhaerens</span><span></span>
<span>elisos oculos et siccum sanguine guttur.</span><span></span>
<span>panditur extemplo foribus domus atra revulsis</span><span></span>
<span>abstractaeque boves abiurataeque rapinae</span><span></span>
<span>caelo ostenduntur, pedibusque informe cadaver</span><span></span>
<span><span></span><span></span>protrahitur. nequeunt expleri corda tuendo</span><span></span>
<span>terribilis oculos, vultum villosaque saetis</span><span></span>
<span>pectora semiferi atque exstinctos faucibus ignis.</span><span></span>
<span>ex illo celebratus honos laetique minores</span><span></span>
<span>servavere diem, primusque Potitius auctor</span><span></span>
<span><span></span><span></span>et domus Herculei custos Pinaria sacri</span><span></span>
<span>hanc aram luco statuit, quae Maxima semper</span><span></span>
<span>dicetur nobis et erit quae maxima semper.</span><span></span>
<span>quare agite, o iuvenes, tantarum in munere laudum</span><span></span>
<span>cingite fronde comas et pocula porgite dextris,</span><span></span>
<span><span></span><span></span>communemque vocate deum et date vina volentes.”</span><span></span>
<span>dixerat, Herculea bicolor cum populus umbra</span><span></span>
<span>velavitque comas foliisque innexa pependit,</span><span></span>
<span>et sacer implevit dextram scyphus. ocius omnes</span><span></span>
<span>in mensam laeti libant divosque precantur.</span><span></span>
<span><span></span><span></span>Devexo interea propior fit Vesper Olympo.</span><span></span>
<span>iamque sacerdotes primusque Potitius ibant</span><span></span>
<span>pellibus in morem cincti, flammasque ferebant.</span><span></span>
<span>instaurant epulas et mensae grata secundae</span><span></span>
</p>
</section><section><ul><li><sup>257</sup>iecit <span>MR</span>: iniecit <span>P</span>
</li><li><sup>261</sup>elisos <span>MPR</span>: elidens “<span>multi</span>” <span>says Servius</span>, χ</li><li><sup>262</sup>atra <span>MR</span>: alta (<span>G</span>.2.461) <span>P</span>
</li></ul></section></section><span>78</span></div><div><section><header><hgroup><h1>Aeneid</h1></hgroup></header><section>
<p>
<span>dona ferunt cumulantque oneratis lancibus aras.</span><span></span>
<span><span></span><span></span>tum Salii ad cantus incensa altaria circum</span><span></span>
<span>populeis adsunt evincti tempora ramis,</span><span></span>
<span>hic iuvenum chorus, ille senum, qui carmine laudes</span><span></span>
<span>Herculeas et facta ferunt: ut prima novercae</span><span></span>
<span>monstra manu geminosque premens eliserit anguis,</span><span></span>
<span><span></span><span></span>ut bello egregias idem disiecerit urbes,</span><span></span>
<span>Troiamque Oechaliamque, ut duros mille labores</span><span></span>
<span>rege sub Eurystheo fatis Iunonis iniquae</span><span></span>
<span>pertulerit. “tu nubigenas, invicte, bimembris</span><span></span>
<span>Hylaeumque Pholumque manu, tu Cresia mactas</span><span></span>
<span><span></span><span></span>prodigia et vastum Nemeae sub rupe leonem.</span><span></span>
<span>te Stygii tremuere lacus, te ianitor Orci</span><span></span>
<span>ossa super recubans antro semesa cruento;</span><span></span>
<span>nec te ullae facies, non terruit ipse Typhoeus</span><span></span>
<span>arduus arma tenens; non te rationis egentem</span><span></span>
<span><span></span><span></span>Lernaeus turba capitum circumstetit anguis.</span><span></span>
<span>salve, vera Iovis proles, decus addite divis,</span><span></span>
<span>et nos et tua dexter adi pede sacra secundo.”</span><span></span>
<span>talia carminibus celebrant; super omnia Caci</span><span></span>
<span>speluncam adiciunt spirantemque ignibus ipsum.</span><span></span>
<span><span></span><span></span>consonat omne nemus strepitu collesque resultant.</span><span></span>
<span>Exim se cuncti divinis rebus ad urbem</span><span></span>
<span>perfectis referunt. ibat rex obsitus aevo,</span><span></span>
<span>et comitem Aenean iuxta natumque tenebat</span><span></span>
<span>ingrediens varioque viam sermone levabat.</span><span></span>
<span><span></span><span></span>miratur facilisque oculos fert omnia circum</span><span></span>
<span>Aeneas, capiturque locis et singula laetus</span><span></span>
</p>
</section><section><ul><li><sup>295</sup>Nemeae <span>P</span>: Nemea <span>R</span>: Nemaea <span>M</span>
</li></ul></section></section><span>80</span></div><div><section><header><hgroup><h1>Aeneid</h1></hgroup></header><section>
<p>
<span>exquiritque auditque virum monumenta priorum.</span><span></span>
<span>tum rex Euandrus Romanae conditor arcis:</span><span></span>
<span>“haec nemora indigenae Fauni Nymphaeque tenebant</span><span></span>
<span><span></span><span></span>gensque virum truncis et duro robore nata,</span><span></span>
<span>quîs neque mos neque cultus erat, nec iungere tauros</span><span></span>
<span>aut componere opes norant aut parcere parto,</span><span></span>
<span>sed rami atque asper victu venatus alebat.</span><span></span>
<span>primus ab aetherio venit Saturnus Olympo</span><span></span>
<span><span></span><span></span>arma Iovis fugiens et regnis exsul ademptis.</span><span></span>
<span>is genus indocile ac dispersum montibus altis</span><span></span>
<span>composuit legesque dedit, Latiumque vocari</span><span></span>
<span>maluit, his quoniam latuisset tutus in oris.</span><span></span>
<span>aurea quae perhibent illo sub rege fuere</span><span></span>
<span><span></span><span></span>saecula: sic placida populos in pace regebat,</span><span></span>
<span>deterior donec paulatim ac decolor aetas</span><span></span>
<span>et belli rabies et amor successit habendi.</span><span></span>
<span>tum manus Ausonia et gentes venere Sicanae,</span><span></span>
<span>saepius et nomen posuit Saturnia tellus;</span><span></span>
<span><span></span><span></span>tum reges asperque immani corpore Thybris,</span><span></span>
<span>a quo post Itali fluvium cognomine Thybrim</span><span></span>
<span>diximus; amisit verum vetus Albula nomen.</span><span></span>
<span>me pulsum patria pelagique extrema sequentem</span><span></span>
<span>Fortuna omnipotens et ineluctabile fatum</span><span></span>
<span><span></span><span></span>his posuere locis, matrisque egere tremenda</span><span></span>
<span>Carmentis nymphae monita et deus auctor Apollo.”</span><span></span>
<span>Vix ea dicta, dehinc progressus monstrat et aram</span><span></span>
<span>et Carmentalem Romani nomine portam</span><span></span>
</p>
</section><section><ul><li><sup>338</sup>Romani <span>MP</span>: Romano <span>R</span>
</li></ul></section></section><span>82</span></div><div><section><header><hgroup><h1>Aeneid</h1></hgroup></header><section>
<p>
<span>quam memorant, nymphae priscum Carmentis honorem,</span><span></span>
<span><span></span><span></span>vatis fatidicae, cecinit quae prima futuros</span><span></span>
<span>Aeneadas magnos et nobile Pallanteum.</span><span></span>
<span>hinc lucum ingentem, quem Romulus acer asylum</span><span></span>
<span>rettulit, et gelida monstrat sub rupe Lupercal</span><span></span>
<span>Parrhasio dictum Panos de more Lycaei.</span><span></span>
<span><span></span><span></span>nec non et sacri monstrat nemus Argileti</span><span></span>
<span>testaturque locum et letum docet hospitis Argi.</span><span></span>
<span>hinc ad Tarpeiam sedem et Capitolia ducit</span><span></span>
<span>aurea nunc, olim silvestribus horrida dumis.</span><span></span>
<span>iam tum religio pavidos terrebat agrestis</span><span></span>
<span><span></span><span></span>dira loci, iam tum silvam saxumque tremebant.</span><span></span>
<span>“hoc nemus, hunc” inquit “frondoso vertice collem</span><span></span>
<span>(quis deus incertum est) habitat deus; Arcades ipsum</span><span></span>
<span>credunt se vidisse Iovem, cum saepe nigrantem</span><span></span>
<span>aegida concuteret dextra nimbosque cieret.</span><span></span>
<span><span></span><span></span>haec duo praeterea disiectis oppida muris,</span><span></span>
<span>reliquias veterumque vides monumenta virorum.</span><span></span>
<span>hanc Ianus pater, hanc Saturnus condidit arcem;</span><span></span>
<span>Ianiculum huic, illi fuerat Saturnia nomen.”</span><span></span>
<span>Talibus inter se dictis ad tecta subibant</span><span></span>
<span><span></span><span></span>pauperis Euandri, passimque armenta videbant</span><span></span>
<span>Romanoque foro et lautis mugire Carinis.</span><span></span>
<span>ut ventum ad sedes, “haec” inquit “limina victor</span><span></span>
<span>Alcides subiit, haec illum regia cepit.</span><span></span>
</p>
</section><section><ul><li><sup>341</sup>nobile <span>M</span>: nomine <span>R</span>: nobine <span>P</span> (<span>conflation of variants</span>)</li><li><sup>357</sup>arcem <span>MP</span>: urbem (1.5) <span>R</span>
</li><li><sup>361</sup>lautis <span>PR</span>: latis <span>M</span> ǀ Carinis <span>MP</span>: cavernis <span>R</span>
</li></ul></section></section><span>84</span></div><div><section><header><hgroup><h1>Aeneid</h1></hgroup></header><section>
<p>
<span>aude, hospes, contemnere opes et te quoque dignum</span><span></span>
<span><span></span><span></span>finge deo, rebusque veni non asper egenis.”</span><span></span>
<span>dixit, et angusti subter fastigia tecti</span><span></span>
<span>ingentem Aenean duxit stratisque locavit</span><span></span>
<span>effultum foliis et pelle Libystidis ursae:</span><span></span>
<span>nox ruit et fuscis tellurem amplectitur alis.</span><span></span>
<span><span></span><span></span>At Venus haud animo nequiquam exterrita mater</span><span></span>
<span>Laurentumque minis et duro mota tumultu</span><span></span>
<span>Volcanum adloquitur, thalamoque haec coniugis aureo</span><span></span>
<span>incipit et dictis divinum aspirat amorem:</span><span></span>
<span>“dum bello Argolici vastabant Pergama reges</span><span></span>
<span><span></span><span></span>debita casurasque inimicis ignibus arces,</span><span></span>
<span>non ullum auxilium miseris, non arma rogavi</span><span></span>
<span>artis opisque tuae, nec te, carissime coniunx,</span><span></span>
<span>incassumve tuos volui exercere labores,</span><span></span>
<span>quamvis et Priami deberem plurima natis,</span><span></span>
<span><span></span><span></span>et durum Aeneae flevissem saepe laborem.</span><span></span>
<span>nunc Iovis imperiis Rutulorum constitit oris:</span><span></span>
<span>ergo eadem supplex venio et sanctum mihi numen</span><span></span>
<span>arma rogo, genetrix nato. te filia Nerei,</span><span></span>
<span>te potuit lacrimis Tithonia flectere coniunx.</span><span></span>
<span><span></span><span></span>aspice qui coeant populi, quae moenia clausis</span><span></span>
<span>ferrum acuant portis in me excidiumque meorum.”</span><span></span>
<span>Dixerat et niveis hinc atque hinc diva lacertis</span><span></span>
<span>cunctantem amplexu molli fovet. ille repente</span><span></span>
<span>accepit solitam flammam, notusque medullas</span><span></span>
<span><span></span><span></span>intravit calor et labefacta per ossa cucurrit,</span><span></span>
<span>non secus atque olim tonitru cum rupta corusco</span><span></span>
</p>
</section><section><ul><li><sup>391</sup>non <span>PR</span>: haut (414) <span>M</span>
</li></ul></section></section><span>86</span></div><div><section><header><hgroup><h1>Aeneid</h1></hgroup></header><section>
<p>
<span>ignea rima micans percurrit lumine nimbos;</span><span></span>
<span>sensit laeta dolis et formae conscia coniunx.</span><span></span>
<span>tum pater aeterno fatur devinctus amore:</span><span></span>
<span><span></span><span></span>“quid causas petis ex alto? fiducia cessit</span><span></span>
<span>quo tibi, diva, mei? similis si cura fuisset,</span><span></span>
<span>tum quoque fas nobis Teucros armare fuisset;</span><span></span>
<span>nec pater omnipotens Troiam nec fata vetabant</span><span></span>
<span>stare decemque alios Priamum superesse per annos.</span><span></span>
<span><span></span><span></span>et nunc, si bellare paras atque haec tibi mens est,</span><span></span>
<span>quidquid in arte mea possum promittere curae,</span><span></span>
<span>quod fieri ferro liquidove potest electro,</span><span></span>
<span>quantum ignes animaeque valent, absiste precando</span><span></span>
<span>viribus indubitare tuis.” ea verba locutus</span><span></span>
<span><span></span><span></span>optatos dedit amplexus placidumque petivit</span><span></span>
<span>coniugis infusus gremio per membra soporem.</span><span></span>
<span>Inde ubi prima quies medio iam noctis abactae</span><span></span>
<span>curriculo expulerat somnum, cum femina primum,</span><span></span>
<span>cui tolerare colo vitam tenuique Minerva</span><span></span>
<span><span></span><span></span>impositum, cinerem et sopitos suscitat ignis</span><span></span>
<span>noctem addens operi, famulasque ad lumina longo</span><span></span>
<span>exercet penso, castum ut servare cubile</span><span></span>
<span>coniugis et possit parvos educere natos:</span><span></span>
<span>haud secus ignipotens nec tempore segnior illo</span><span></span>
<span><span></span><span></span>mollibus e stratis opera ad fabrilia surgit.</span><span></span>
<span>Insula Sicanium iuxta latus Aeoliamque</span><span></span>
<span>erigitur Liparen fumantibus ardua saxis,</span><span></span>
<span>quam subter specus et Cyclopum exesa caminis</span><span></span>
<span>antra Aetnaea tonant, validique incudibus ictus</span><span></span>
<span><span></span><span></span>auditi referunt gemitus, striduntque cavernis</span><span></span>
</p>
</section><section><ul><li><sup>406</sup>infusus <span>M</span>: infusum <span>PR</span>
</li><li><sup>420</sup>gemitus <span>P</span>: gemitum <span>R</span>: gemitu <span>M</span>
</li></ul></section></section><span>88</span></div><div><section><header><hgroup><h1>Aeneid</h1></hgroup></header><section>
<p>
<span>stricturae Chalybum et fornacibus ignis anhelat,</span><span></span>
<span>Volcani domus et Volcania nomine tellus.</span><span></span>
<span>huc tunc ignipotens caelo descendit ab alto.</span><span></span>
<span>Ferrum exercebant vasto Cyclopes in antro,</span><span></span>
<span><span></span><span></span>Brontesque Steropesque et nudus membra Pyracmon.</span><span></span>
<span>his informatum manibus iam parte polita</span><span></span>
<span>fulmen erat, toto genitor quae plurima caelo</span><span></span>
<span>deicit in terras, pars imperfecta manebat.</span><span></span>
<span>tris imbris torti radios, tris nubis aquosae</span><span></span>
<span><span></span><span></span>addiderant, rutili tris ignis et alitis Austri.</span><span></span>
<span>fulgores nunc terrificos sonitumque metumque</span><span></span>
<span>miscebant operi flammisque sequacibus iras.</span><span></span>
<span>parte alia Marti currumque rotasque volucris</span><span></span>
<span>instabant, quibus ille viros, quibus excitat urbes;</span><span></span>
<span><span></span><span></span>aegidaque horriferam, turbatae Palladis arma,</span><span></span>
<span>certatim squamis serpentum auroque polibant</span><span></span>
<span>conexosque anguis ipsamque in pectore divae</span><span></span>
<span>Gorgona desecto vertentem lumina collo.</span><span></span>
<span>“tollite cuncta” inquit “coeptosque auferte labores,</span><span></span>
<span><span></span><span></span>Aetnaei Cyclopes, et huc advertite mentem:</span><span></span>
<span>arma acri facienda viro. nunc viribus usus,</span><span></span>
<span>nunc manibus rapidis, omni nunc arte magistra.</span><span></span>
<span>praecipitate moras.” nec plura effatus, at illi</span><span></span>
<span>ocius incubuere omnes pariterque laborem</span><span></span>
<span><span></span><span></span>sortiti. fluit aes rivis aurique metallum</span><span></span>
<span>vulnificusque chalybs vasta fornace liquescit.</span><span></span>
<span>ingentem clipeum informant, unum omnia contra</span><span></span>
<span>tela Latinorum, septenosque orbibus orbis</span><span></span>
<span>impediunt. alii ventosis follibus auras</span><span></span>
<span><span></span><span></span>accipiunt redduntque, alii stridentia tingunt</span><span></span>
</p>
</section><section><ul><li><sup>423</sup>huc <span>P</span>: hoc <span>MR</span> (<span>archaic form of</span> huc, <span>say Servius, Priscian</span>)</li></ul></section></section><span>90</span></div><div><section><header><hgroup><h1>Aeneid</h1></hgroup></header><section>
<p>
<span>aera lacu; gemit impositis incudibus antrum;</span><span></span>
<span>illi inter sese multa vi bracchia tollunt</span><span></span>
<span>in numerum, versantque tenaci forcipe massam.</span><span></span>
<span>Haec pater Aeoliis properat dum Lemnius oris,</span><span></span>
<span><span></span><span></span>Euandrum ex humili tecto lux suscitat alma</span><span></span>
<span>et matutini volucrum sub culmine cantus.</span><span></span>
<span>consurgit senior tunicaque inducitur artus</span><span></span>
<span>et Tyrrhena pedum circumdat vincula plantis.</span><span></span>
<span>tum lateri atque umeris Tegeaeum subligat ensem</span><span></span>
<span><span></span><span></span>demissa ab laeva pantherae terga retorquens.</span><span></span>
<span>nec non et gemini custodes limine ab alto</span><span></span>
<span>praecedunt gressumque canes comitantur erilem.</span><span></span>
<span>hospitis Aeneae sedem et secreta petebat</span><span></span>
<span>sermonum memor et promissi muneris heros.</span><span></span>
<span><span></span><span></span>nec minus Aeneas se matutinus agebat;</span><span></span>
<span>filius huic Pallas, illi comes ibat Achates.</span><span></span>
<span>congressi iungunt dextras mediisque residunt</span><span></span>
<span>aedibus et licito tandem sermone fruuntur.</span><span></span>
<span>Rex prior haec . . .</span><span></span>
<span><span></span><span></span>“maxime Teucrorum ductor, quo sospite numquam</span><span></span>
<span>res equidem Troiae victas aut regna fatebor,</span><span></span>
<span>nobis ad belli auxilium pro nomine tanto</span><span></span>
<span>exiguae vires; hinc Tusco claudimur amni,</span><span></span>
<span>hinc Rutulus premit et murum circumsonat armis.</span><span></span>
<span><span></span><span></span>sed tibi ego ingentis populos opulentaque regnis</span><span></span>
<span>iungere castra paro, quam fors inopina salutem</span><span></span>
<span>ostentat: fatis huc te poscentibus adfers.</span><span></span>
</p>
</section><section><ul><li><sup>462</sup>praecedunt <span>MR</span>: procedunt <span>P</span>
</li></ul></section></section><span>92</span></div><div><section><header><hgroup><h1>Aeneid</h1></hgroup></header><section>
<p>
<span>haud procul hinc saxo incolitur fundata vetusto</span><span></span>
<span>urbis Agyllinae sedes, ubi Lydia quondam</span><span></span>
<span><span></span><span></span>gens, bello praeclara, iugis insedit Etruscis.</span><span></span>
<span>hanc multos florentem annos rex deinde superbo</span><span></span>
<span>imperio et saevis tenuit Mezentius armis.</span><span></span>
<span>quid memorem infandas caedes, quid facta tyranni</span><span></span>
<span>effera? di capiti ipsius generique reservent!</span><span></span>
<span><span></span><span></span>mortua quin etiam iungebat corpora vivis</span><span></span>
<span>componens manibusque manus atque oribus ora,</span><span></span>
<span>tormenti genus, et sanie taboque fluentis</span><span></span>
<span>complexu in misero longa sic morte necabat.</span><span></span>
<span>at fessi tandem cives infanda furentem</span><span></span>
<span><span></span><span></span>armati circumsistunt ipsumque domumque,</span><span></span>
<span>obtruncant socios, ignem ad fastigia iactant.</span><span></span>
<span>ille inter caedem Rutulorum elapsus in agros</span><span></span>
<span>confugere et Turni defendier hospitis armis.</span><span></span>
<span>ergo omnis furiis surrexit Etruria iustis,</span><span></span>
<span><span></span><span></span>regem ad supplicium praesenti Marte reposcunt.</span><span></span>
<span>his ego te, Aenea, ductorem milibus addam.</span><span></span>
<span>toto namque fremunt condensae litore puppes</span><span></span>
<span>signaque ferre iubent, retinet longaevus haruspex</span><span></span>
<span>fata canens: ‘o Maeoniae delecta iuventus,</span><span></span>
<span><span></span><span></span>flos veterum virtusque virum, quos iustus in hostem</span><span></span>
<span>fert dolor et merita accendit Mezentius ira,</span><span></span>
<span>nulli fas Italo tantam subiungere gentem:</span><span></span>
<span>externos optate duces.’ tum Etrusca resedit</span><span></span>
<span>hoc acies campo monitis exterrita divum.</span><span></span>
<span><span></span><span></span>ipse oratores ad me regnique coronam</span><span></span>
<span>cum sceptro misit mandatque insignia Tarchon,</span><span></span>
<span>succedam castris Tyrrhenaque regna capessam.</span><span></span>
</p>
</section><section><ul><li><sup>492</sup>caedem <span>MR</span>: cedes <span>P</span>
</li></ul></section></section><span>94</span></div><div><section><header><hgroup><h1>Aeneid</h1></hgroup></header><section>
<p>
<span>sed mihi tarda gelu saeclisque effeta senectus</span><span></span>
<span>invidet imperium seraeque ad fortia vires.</span><span></span>
<span><span></span><span></span>natum exhortarer, ni mixtus matre Sabella</span><span></span>
<span>hinc partem patriae traheret. tu, cuius et annis</span><span></span>
<span>et generi fatum indulget, quem numina poscunt,</span><span></span>
<span>ingredere, o Teucrum atque Italum fortissime ductor.</span><span></span>
<span>hunc tibi praeterea, spes et solacia nostri,</span><span></span>
<span><span></span><span></span>Pallanta adiungam; sub te tolerare magistro</span><span></span>
<span>militiam et grave Martis opus, tua cernere facta</span><span></span>
<span>adsuescat, primis et te miretur ab annis.</span><span></span>
<span>Arcadas huic equites bis centum, robora pubis</span><span></span>
<span>lecta dabo, totidemque suo tibi munere Pallas.”</span><span></span>
<span><span></span><span></span>Vix ea fatus erat, defixique ora tenebant</span><span></span>
<span>Aeneas Anchisiades et fidus Achates,</span><span></span>
<span>multaque dura suo tristi cum corde putabant,</span><span></span>
<span>ni signum caelo Cytherea dedisset aperto.</span><span></span>
<span>namque improviso vibratus ab aethere fulgor</span><span></span>
<span><span></span><span></span>cum sonitu venit et ruere omnia visa repente,</span><span></span>
<span>Tyrrhenusque tubae mugire per aethera clangor.</span><span></span>
<span>suspiciunt, iterum atque iterum fragor increpat ingens.</span><span></span>
<span>arma inter nubem caeli in regione serena</span><span></span>
<span>per sudum rutilare vident et pulsa tonare.</span><span></span>
<span><span></span><span></span>obstipuere animis alii, sed Troïus heros</span><span></span>
<span>agnovit sonitum et divae promissa parentis.</span><span></span>
<span>tum memorat: “ne vero, hospes, ne quaere profecto</span><span></span>
<span>quem casum portenta ferant: ego poscor Olympo.</span><span></span>
<span>hoc signum cecinit missuram diva creatrix,</span><span></span>
<span><span></span><span></span>si bellum ingrueret, Volcaniaque arma per auras</span><span></span>
<span>laturam auxilio . . .</span><span></span>
</p>
</section><section><ul><li><sup>519</sup>munere <span>PR</span>: nomine (121) <span>M</span>
</li><li><sup>529</sup>tonare <span>M</span>, <span>Servius Auctus</span>: sonare <span>PR</span>
</li></ul></section></section><span>96</span></div><div><section><header><hgroup><h1>Aeneid</h1></hgroup></header><section>
<p>
<span>heu quantae miseris caedes Laurentibus instant!</span><span></span>
<span>quas poenas mihi, Turne, dabis! quam multa sub undas</span><span></span>
<span>scuta virum galeasque et fortia corpora volves,</span><span></span>
<span><span></span><span></span>Thybri pater! poscant acies et foedera rumpant.”</span><span></span>
<span>Haec ubi dicta dedit, solio se tollit ab alto</span><span></span>
<span>et primum Herculeis sopitas ignibus aras</span><span></span>
<span>excitat, hesternumque larem parvosque penatis</span><span></span>
<span>laetus adit; mactat lectas de more bidentis</span><span></span>
<span><span></span><span></span>Euandrus pariter, pariter Troiana iuventus.</span><span></span>
<span>post hinc ad navis graditur sociosque revisit,</span><span></span>
<span>quorum de numero qui sese in bella sequantur</span><span></span>
<span>praestantis virtute legit; pars cetera prona</span><span></span>
<span>fertur aqua segnisque secundo defluit amni,</span><span></span>
<span><span></span><span></span>nuntia ventura Ascanio rerumque patrisque.</span><span></span>
<span>dantur equi Teucris Tyrrhena petentibus arva;</span><span></span>
<span>ducunt exsortem Aeneae, quem fulva leonis</span><span></span>
<span>pellis obit totum praefulgens unguibus aureis.</span><span></span>
<span>Fama volat parvam subito vulgata per urbem</span><span></span>
<span>ocius ire equites Tyrrheni ad litora regis.</span><span></span>
<span>vota metu duplicant matres, propiusque periclo</span><span></span>
<span>it timor et maior Martis iam apparet imago.</span><span></span>
<span>tum pater Euandrus dextram complexus euntis</span><span></span>
<span>haeret inexpletus lacrimans ac talia fatur:</span><span></span>
<span><span></span><span></span>“o mihi praeteritos referat si Iuppiter annos,</span><span></span>
<span>qualis eram cum primam aciem Praeneste sub ipsa</span><span></span>
<span>stravi scutorumque incendi victor acervos</span><span></span>
<span>et regem hac Erulum dextra sub Tartara misi,</span><span></span>
</p>
</section><section><ul><li><sup>555</sup>litora <span>MR</span>: limina <span>P</span>
</li><li><sup>559</sup>inexpletus <span>M</span>: inpletus <span>R</span>: inexpletum <span>P</span> ǀ lacrimans <span>PR</span>: lacrimis <span>M</span>
</li></ul></section></section><span>98</span></div><div><section><header><hgroup><h1>Aeneid</h1></hgroup></header><section>
<p>
<span>nascenti cui tris animas Feronia mater</span><span></span>
<span><span></span><span></span>(horrendum dictu) dederat, terna arma movenda—</span><span></span>
<span>ter leto sternendus erat; cui tunc tamen omnis</span><span></span>
<span>abstulit haec animas dextra et totidem exuit armis:</span><span></span>
<span>non ego nunc dulci amplexu divellerer usquam,</span><span></span>
<span>nate, tuo, neque finitimo Mezentius umquam</span><span></span>
<span><span></span><span></span>huic capiti insultans tot ferro saeva dedisset</span><span></span>
<span>funera, tam multis viduasset civibus urbem.</span><span></span>
<span>at vos, o superi, et divum tu maxime rector</span><span></span>
<span>Iuppiter, Arcadii, quaeso, miserescite regis</span><span></span>
<span>et patrias audite preces. si numina vestra</span><span></span>
<span><span></span><span></span>incolumem Pallanta mihi, si fata reservant,</span><span></span>
<span>si visurus eum vivo et venturus in unum,</span><span></span>
<span>vitam oro, patior quemvis durare laborem.</span><span></span>
<span>sin aliquem infandum casum, Fortuna, minaris,</span><span></span>
<span>nunc, nunc o liceat crudelem abrumpere vitam,</span><span></span>
<span><span></span><span></span>dum curae ambiguae, dum spes incerta futuri,</span><span></span>
<span>dum te, care puer, mea sera et sola voluptas,</span><span></span>
<span>complexu teneo, gravior neu nuntius auris</span><span></span>
<span>vulneret.” haec genitor digressu dicta supremo</span><span></span>
<span>fundebat; famuli conlapsum in tecta ferebant.</span><span></span>
<span><span></span><span></span>Iamque adeo exierat portis equitatus apertis</span><span></span>
<span>Aeneas inter primos et fidus Achates,</span><span></span>
<span>inde alii Troiae proceres, ipse agmine Pallas</span><span></span>
<span>it medio, chlamyde et pictis conspectus in armis,</span><span></span>
<span>qualis ubi Oceani perfusus Lucifer unda,</span><span></span>
<span><span></span><span></span>quem Venus ante alios astrorum diligit ignis,</span><span></span>
<span>extulit os sacrum caelo tenebrasque resolvit.</span><span></span>
<span>stant pavidae in muris matres oculisque sequuntur</span><span></span>
</p>
</section><section><ul><li><sup>569</sup>umquam <span>M</span>: usquam <span>PR</span>
</li><li><sup>579</sup>nunc nunc o <span>MP</span>
<sup>2</sup>: nunc nunc <span>P</span>: nunc o nunc (2.644) <span>R</span>
</li><li><sup>581</sup>sera et sola <span>P</span>: sola et sera <span>MR</span>
</li><li><sup>582</sup>complexu <span>MP</span>: complexus <span>R</span>
</li><li><sup>583</sup>dicta <span>PR</span>: maesta (3.482) <span>M</span>
</li><li><sup>588</sup>it <span>Markland</span>: in <span>MPR</span>
</li></ul></section></section><span>100</span></div><div><section><header><hgroup><h1>Aeneid</h1></hgroup></header><section>
<p>
<span>pulveream nubem et fulgentis aere catervas.</span><span></span>
<span>olli per dumos, qua proxima meta viarum,</span><span></span>
<span><span></span><span></span>armati tendunt; it clamor, et agmine facto</span><span></span>
<span>quadripedante putrem sonitu quatit ungula campum.</span><span></span>
<span>Est ingens gelidum lucus prope Caeritis amnem,</span><span></span>
<span>religione patrum late sacer; undique colles</span><span></span>
<span>inclusere cavi et nigra nemus abiete cingunt.</span><span></span>
<span><span></span><span></span>Silvano fama est veteres sacrasse Pelasgos,</span><span></span>
<span>arvorum pecorisque deo, lucumque diemque,</span><span></span>
<span>qui primi finis aliquando habuere Latinos.</span><span></span>
<span>haud procul hinc Tarcho et Tyrrheni tuta tenebant</span><span></span>
<span>castra locis, celsoque omnis de colle videri</span><span></span>
<span><span></span><span></span>iam poterat legio et latis tendebat in arvis.</span><span></span>
<span>huc pater Aeneas et bello lecta iuventus</span><span></span>
<span>succedunt, fessique et equos et corpora curant.</span><span></span>
<span>At Venus aetherios inter dea candida nimbos</span><span></span>
<span>dona ferens aderat; natumque in valle reducta</span><span></span>
<span><span></span><span></span>ut procul egelido secretum flumine vidit,</span><span></span>
<span>talibus adfata est dictis seque obtulit ultro:</span><span></span>
<span>“en perfecta mei promissa coniugis arte</span><span></span>
<span>munera. ne mox aut Laurentis, nate, superbos</span><span></span>
<span>aut acrem dubites in proelia poscere Turnum.”</span><span></span>
<span><span></span><span></span>dixit, et amplexus nati Cytherea petivit,</span><span></span>
<span>arma sub adversa posuit radiantia quercu.</span><span></span>
<span>ille deae donis et tanto laetus honore</span><span></span>
<span>expleri nequit atque oculos per singula volvit,</span><span></span>
<span>miraturque interque manus et bracchia versat</span><span></span>
<span><span></span><span></span>terribilem cristis galeam flammasque vomentem,</span><span></span>
<span>fatiferumque ensem, loricam ex aere rigentem,</span><span></span>
<span>sanguineam, ingentem, qualis cum caerula nubes</span><span></span>
</p>
</section><section><ul><li><sup>610</sup>egelido <span>M</span>: et gelido <span>PR</span>
</li><li><sup>620</sup>vomentem <span>MR</span>: minantem <span>P</span>
</li></ul></section></section><span>102</span></div><div><section><header><hgroup><h1>Aeneid</h1></hgroup></header><section>
<p>
<span>solis inardescit radiis longeque refulget;</span><span></span>
<span>tum levis ocreas electro auroque recocto,</span><span></span>
<span><span></span><span></span>hastamque et clipei non enarrabile textum.</span><span></span>
<span>Illic res Italas Romanorumque triumphos</span><span></span>
<span>haud vatum ignarus venturique inscius aevi</span><span></span>
<span>fecerat ignipotens, illic genus omne futurae</span><span></span>
<span>stirpis ab Ascanio pugnataque in ordine bella.</span><span></span>
<span><span></span><span></span>fecerat et viridi fetam Mavortis in antro</span><span></span>
<span>procubuisse lupam, geminos huic ubera circum</span><span></span>
<span>ludere pendentis pueros et lambere matrem</span><span></span>
<span>impavidos, illam tereti cervice reflexa</span><span></span>
<span>mulcere alternos et corpora fingere lingua.</span><span></span>
<span><span></span><span></span>nec procul hinc Romam et raptas sine more Sabinas</span><span></span>
<span>consessu caveae, magnis Circensibus actis,</span><span></span>
<span>addiderat, subitoque novum consurgere bellum</span><span></span>
<span>Romulidis Tatioque seni Curibusque severis.</span><span></span>
<span>post idem inter se posito certamine reges</span><span></span>
<span><span></span><span></span>armati Iovis ante aram paterasque tenentes</span><span></span>
<span>stabant et caesa iungebant foedera porca,</span><span></span>
<span><span></span><span></span>Romuleoque recens horrebat regia culmo.</span><span></span>
<span><span></span><span></span>haud procul inde citae Mettum in diversa quadrigae</span><span></span>
<span>distulerant (at tu dictis, Albane, maneres!),</span><span></span>
<span>raptabatque viri mendacis viscera Tullus</span><span></span>
<span><span></span><span></span>per silvam, et sparsi rorabant sanguine vepres.</span><span></span>
<span>nec non Tarquinium eiectum Porsenna iubebat</span><span></span>
<span>accipere ingentique urbem obsidione premebat;</span><span></span>
<span>Aeneadae in ferrum pro libertate ruebant.</span><span></span>
<span>illum indignanti similem similemque minanti</span><span></span>
<span><span></span><span></span>aspiceres, pontem auderet quia vellere Cocles</span><span></span>
<span>et fluvium vinclis innaret Cloelia ruptis.</span><span></span>
</p>
</section><section><ul><li><sup>633</sup>reflexa <span>PR</span>: reflexam <span>M</span>
</li></ul></section></section><span>104</span></div><div><section><header><hgroup><h1>Aeneid</h1></hgroup></header><section>
<p>
<span>In summo custos Tarpeiae Manlius arcis</span><span></span>
<span>stabat pro templo et Capitolia celsa tenebat.</span><span></span>
<span><span></span><span></span>atque hic auratis volitans argenteus anser</span><span></span>
<span>porticibus Gallos in limine adesse canebat;</span><span></span>
<span>Galli per dumos aderant arcemque tenebant</span><span></span>
<span>defensi tenebris et dono noctis opacae.</span><span></span>
<span>aurea caesaries ollis atque aurea vestis,</span><span></span>
<span><span></span><span></span>virgatis lucent sagulis, tum lactea colla</span><span></span>
<span>auro innectuntur, duo quisque Alpina coruscant</span><span></span>
<span>gaesa manu, scutis protecti corpora longis.</span><span></span>
<span>hic exsultantis Salios nudosque Lupercos</span><span></span>
<span>lanigerosque apices et lapsa ancilia caelo</span><span></span>
<span><span></span><span></span>extuderat, castae ducebant sacra per urbem</span><span></span>
<span>pilentis matres in mollibus. hinc procul addit</span><span></span>
<span>Tartareas etiam sedes, alta ostia Ditis,</span><span></span>
<span>et scelerum poenas, et te, Catilina, minaci</span><span></span>
<span>pendentem scopulo Furiarumque ora trementem,</span><span></span>
<span><span></span><span></span>secretosque pios, his dantem iura Catonem.</span><span></span>
<span>Haec inter tumidi late maris ibat imago</span><span></span>
<span>aurea, sed fluctu spumabant caerula cano,</span><span></span>
<span>et circum argento clari delphines in orbem</span><span></span>
<span>aequora verrebant caudis aestumque secabant.</span><span></span>
<span><span></span><span></span>in medio classis aeratas, Actia bella,</span><span></span>
<span>cernere erat, totumque instructo Marte videres</span><span></span>
<span>fervere Leucaten auroque effulgere fluctus.</span><span></span>
<span>hinc Augustus agens Italos in proelia Caesar</span><span></span>
<span>cum patribus populoque, penatibus et magnis dis,</span><span></span>
</p>
</section><section><ul><li><sup>661</sup>coruscant <span>MR</span>: coruscat <span>P</span>
</li><li><sup>672</sup>spumabant x: spumabat <span>MPR</span>
</li><li><sup>654</sup>
<span>after</span> 641 <span>Ribbeck</span>: <span>after</span> 653 <span>MPR</span>
</li></ul></section></section><span>106</span></div><div><section><header><hgroup><h1>Aeneid</h1></hgroup></header><section>
<p>
<span>stans celsa in puppi, geminas cui tempora flammas</span><span></span>
<span>laeta vomunt patriumque aperitur vertice sidus.</span><span></span>
<span>parte alia ventis et dis Agrippa secundis</span><span></span>
<span>arduus agmen agens, cui, belli insigne superbum,</span><span></span>
<span>tempora navali fulgent rostrata corona.</span><span></span>
<span><span></span><span></span>hinc ope barbarica variisque Antonius armis,</span><span></span>
<span>victor ab Aurorae populis et litore rubro,</span><span></span>
<span>Aegyptum virisque Orientis et ultima secum</span><span></span>
<span>Bactra vehit, sequiturque (nefas) Aegyptia coniunx.</span><span></span>
<span>una omnes ruere ac totum spumare reductis</span><span></span>
<span><span></span><span></span>convulsum remis rostrisque tridentibus aequor.</span><span></span>
<span>alta petunt; pelago credas innare revulsas</span><span></span>
<span>Cycladas aut montis concurrere montibus altos,</span><span></span>
<span>tanta mole viri turritis puppibus instant.</span><span></span>
<span>stuppea flamma manu telisque volatile ferrum</span><span></span>
<span><span></span><span></span>spargitur, arva nova Neptunia caede rubescunt.</span><span></span>
<span>regina in mediis patrio vocat agmina sistro,</span><span></span>
<span>necdum etiam geminos a tergo respicit anguis.</span><span></span>
<span>omnigenumque deum monstra et latrator Anubis</span><span></span>
<span>contra Neptunum et Venerem contraque Minervam</span><span></span>
<span><span></span><span></span>tela tenent. saevit medio in certamine Mavors</span><span></span>
<span>caelatus ferro, tristesque ex aethere Dirae,</span><span></span>
<span>et scissa gaudens vadit Discordia palla,</span><span></span>
<span>quam cum sanguineo sequitur Bellona flagello.</span><span></span>
<span>Actius haec cernens arcum intendebat Apollo</span><span></span>
</p>
</section><section><ul><li><sup>680</sup>stans <span>MP</span>: stat <span>R</span>
</li><li><sup>692</sup>altos <span>MPR</span>: altis <span>known to Servius</span>
</li><li><sup>701</sup>Dirae <span>MP</span>: divae <span>R</span>
</li></ul></section></section><span>108</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>desuper; omnis eo terrore Aegyptus et Indi,</span><span></span>
<span>omnis Arabs, omnes vertebant terga Sabaei.</span><span></span>
<span>ipsa videbatur ventis regina vocatis</span><span></span>
<span>vela dare et laxos iam iamque immittere funis.</span><span></span>
<span>illam inter caedes pallentem morte futura</span><span></span>
<span><span></span><span></span>fecerat ignipotens undis et Iapyge ferri,</span><span></span>
<span>contra autem magno maerentem corpore Nilum</span><span></span>
<span>pandentemque sinus et tota veste vocantem</span><span></span>
<span>caeruleum in gremium latebrosaque flumina victos.</span><span></span>
<span>At Caesar, triplici invectus Romana triumpho</span><span></span>
<span><span></span><span></span>moenia, dis Italis votum immortale sacrabat,</span><span></span>
<span>maxima ter centum totam delubra per urbem.</span><span></span>
<span>laetitia ludisque viae plausuque fremebant;</span><span></span>
<span>omnibus in templis matrum chorus, omnibus arae;</span><span></span>
<span>ante aras terram caesi stravere iuvenci.</span><span></span>
<span><span></span><span></span>ipse sedens niveo candentis limine Phoebi</span><span></span>
<span>dona recognoscit populorum aptatque superbis</span><span></span>
<span>postibus; incedunt victae longo ordine gentes,</span><span></span>
<span>quam variae linguis, habitu tam vestis et armis.</span><span></span>
<span>724 Nomadum genus et discinctos Mulciber Afros,</span><span></span>
<span><span></span><span></span>hic Lelegas Carasque sagittiferosque Gelonos</span><span></span>
<span>finxerat; Euphrates ibat iam mollior undis,</span><span></span>
<span>extremique hominum Morini, Rhenusque bicornis,</span><span></span>
<span>indomitique Dahae, et pontem indignatus Araxes.</span><span></span>
</p>
</section></section><span>110</span></div><div><section><header><hgroup><h1>Aeneid</h1></hgroup></header><section>
<p>
<span>Talia per clipeum Volcani, dona parentis,</span><span></span>
<span><span></span><span></span>miratur rerumque ignarus imagine gaudet</span><span></span>
<span>attollens umero famamque et fata nepotum.</span><span></span>
</p>
</section></section><span>112</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber IX</span></h2>
<p>
<span>
Atque ea diversa penitus dum parte geruntur,</span><span></span>
<span>Irim de caelo misit Saturnia Iuno</span><span></span>
<span>audacem ad Turnum. luco tum forte parentis</span><span></span>
<span>Pilumni Turnus sacrata valle sedebat.</span><span></span>
<span><span></span><span></span>ad quem sic roseo Thaumantias ore locuta est:</span><span></span>
<span>“Turne, quod optanti divum promittere nemo</span><span></span>
<span>auderet, volvenda dies en attulit ultro.</span><span></span>
<span>Aeneas urbe et sociis et classe relicta</span><span></span>
<span>sceptra Palatini sedemque petît Euandri.</span><span></span>
<span><span></span><span></span>nec satis: extremas Corythi penetravit ad urbes</span><span></span>
<span>Lydorumque manum, collectos armat agrestis.</span><span></span>
<span>quid dubitas? nunc tempus equos, nunc poscere currus.</span><span></span>
<span>rumpe moras omnis et turbata arripe castra.”</span><span></span>
<span>dixit, et in caelum paribus se sustulit alis</span><span></span>
<span><span></span><span></span>ingentemque fuga secuit sub nubibus arcum.</span><span></span>
<span>agnovit iuvenis duplicisque ad sidera palmas</span><span></span>
<span>sustulit ac tali fugientem est voce secutus:</span><span></span>
<span>“Iri, decus caeli, quis te mihi nubibus actam</span><span></span>
<span>detulit in terras? unde haec tam clara repente</span><span></span>
<span><span></span><span></span>tempestas? medium video discedere caelum</span><span></span>
<span>palantisque polo stellas. sequor omina tanta,</span><span></span>
</p>
</section><section><ul><li><sup>2</sup>= 5.606</li><li><sup>11</sup>manum <span>MR</span>: manus <span>P</span>
</li><li><sup>17</sup>ac <span>P</span>: et <span>MR</span>
</li></ul></section></section><span>114</span></div><div><section><header><hgroup><h1>Aeneid</h1></hgroup></header><section>
<p>
<span>quisquis in arma vocas.” et sic effatus ad undam</span><span></span>
<span>processit summoque hausit de gurgite lymphas</span><span></span>
<span>multa deos orans, oneravitque aethera votis.</span><span></span>
<span><span></span><span></span>Iamque omnis campis exercitus ibat apertis</span><span></span>
<span>dives equum, dives pictai vestis et auri;</span><span></span>
<span>Messapus primas acies, postrema coercent</span><span></span>
<span><span></span><span></span>Tyrrhidae iuvenes, medio dux agmine Turnus:</span><span></span>
<span><span></span><span></span>ceu septem surgens sedatis amnibus altus</span><span></span>
<span>per tacitum Ganges aut pingui flumine Nilus</span><span></span>
<span>
 cum refluit campis et iam se condidit alveo.</span><span></span>
<span>hic subitam nigro glomerari pulvere nubem</span><span></span>
<span>prospiciunt Teucri ac tenebras insurgere campis.</span><span></span>
<span><span></span><span></span>primus ab adversa conclamat mole Caicus:</span><span></span>
<span>“quis globus, o cives, caligine volvitur atra?</span><span></span>
<span>ferte citi ferrum, date tela, ascendite muros,</span><span></span>
<span>hostis adest, heia!” ingenti clamore per omnis</span><span></span>
<span>condunt se Teucri portas et moenia complent.</span><span></span>
<span><span></span><span></span>namque ita discedens praeceperat optimus armis</span><span></span>
<span>Aeneas: si qua interea fortuna fuisset,</span><span></span>
<span>neu struere auderent aciem neu credere campo;</span><span></span>
<span>castra modo et tutos servarent aggere muros.</span><span></span>
<span>ergo etsi conferre manum pudor iraque monstrat,</span><span></span>
<span><span></span><span></span>obiciunt portas tamen et praecepta facessunt,</span><span></span>
<span>armatique cavis exspectant turribus hostem.</span><span></span>
<span>Turnus at ante volans tardum praecesserat agmen</span><span></span>
<span>viginti lectis equitum comitatus, et urbi</span><span></span>
<span>improvisus adest; maculis quem Thracius albis</span><span></span>
<span><span></span><span></span>portat equus cristaque tegit galea aurea rubra,</span><span></span>
</p>
</section><section><ul><li><sup>26</sup>pictai <span>M</span>
<sup>2</sup>
<span>P</span>
<sup>2</sup>γ: pictae <span>P</span>: picta <span>MR</span>
</li><li><sup>29</sup>= 7.784 χ] <span>om. MPR</span>
</li><li><sup>37</sup>ascendite <span>MP</span>: et scandite <span>FR</span>
</li><li><sup>47</sup>at <span>Schenkl</span>: ut <span>FMPR</span>
</li></ul></section></section><span>116</span></div><div><section><header><hgroup><h1>Aeneid</h1></hgroup></header><section>
<p>
<span>“ecquis erit mecum, iuvenes, qui primus in hostem—?</span><span></span>
<span>en,” ait et iaculum attorquens emittit in auras,</span><span></span>
<span>principium pugnae, et campo sese arduus infert.</span><span></span>
<span>clamore excipiunt socii fremituque sequuntur</span><span></span>
<span><span></span><span></span>horrisono; Teucrum mirantur inertia corda,</span><span></span>
<span>non aequo dare se campo, non obvia ferre</span><span></span>
<span>arma viros, sed castra fovere. huc turbidus atque huc</span><span></span>
<span>lustrat equo muros aditumque per avia quaerit.</span><span></span>
<span>ac veluti pleno lupus insidiatus ovili</span><span></span>
<span><span></span><span></span>cum fremit ad caulas ventos perpessus et imbris</span><span></span>
<span>nocte super media; tuti sub matribus agni</span><span></span>
<span>balatum exercent, ille asper et improbus ira</span><span></span>
<span>saevit in absentis; collecta fatigat edendi</span><span></span>
<span>ex longo rabies et siccae sanguine fauces:</span><span></span>
<span><span></span><span></span>haud aliter Rutulo muros et castra tuenti</span><span></span>
<span>ignescunt irae, duris dolor ossibus ardet.</span><span></span>
<span>qua temptet ratione aditus, et quae via clausos</span><span></span>
<span>excutiat Teucros vallo atque effundat in aequum?</span><span></span>
<span>
classem, quae lateri castrorum adiuncta latebat,</span><span></span>
<span><span></span><span></span>aggeribus saeptam circum et fluvialibus undis,</span><span></span>
<span>invadit sociosque incendia poscit ovantis</span><span></span>
<span>atque manum pinu flagranti fervidus implet.</span><span></span>
<span>tum vero incumbunt (urget praesentia Turni),</span><span></span>
<span>atque omnis facibus pubes accingitur atris.</span><span></span>
<span><span></span><span></span>diripuere focos: piceum fert fumida lumen</span><span></span>
<span>taeda et commixtam Volcanus ad astra favillam.</span><span></span>
<span>Quis deus, o Musae, tam saeva incendia Teucris</span><span></span>
<span>avertit? tantos ratibus quis depulit ignis?</span><span></span>
<span>dicite: prisca fides facto, sed fama perennis.</span><span></span>
</p>
</section><section><ul><li><sup>52</sup>attorquens <span>FR</span> (?<span>P</span>): intorquens <span>M</span> (10.323)</li><li><sup>54</sup>clamore <span>FR</span>: clamorem <span>MP</span>
</li><li><sup>66</sup>duris <span>FMR</span>: durus <span>P</span>
</li><li><sup>67</sup>quae <span>PR</span>: qua <span>FM</span>
</li><li><sup>68</sup>aequum <span>FMR</span>: aequor <span>P</span> (10.451)</li></ul></section></section><span>118</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>tempore quo primum Phrygia formabat in Ida</span><span></span>
<span>Aeneas classem et pelagi petere alta parabat,</span><span></span>
<span>ipsa deum fertur genetrix Berecyntia magnum</span><span></span>
<span>vocibus his adfata Iovem: “da, nate, petenti,</span><span></span>
<span>quod tua cara parens domito te poscit Olympo.</span><span></span>
<span><span></span><span></span>pinea silva mihi multos dilecta per annos,</span><span></span>
<span>lucus in arce fuit summa, quo sacra ferebant,</span><span></span>
<span>nigranti picea trabibusque obscurus acernis.</span><span></span>
<span>has ego Dardanio iuveni, cum classis egeret,</span><span></span>
<span>laeta dedi; nunc sollicitam timor anxius angit.</span><span></span>
<span><span></span><span></span>solve metus atque hoc precibus sine posse parentem,</span><span></span>
<span>ne cursu quassatae ullo neu turbine venti</span><span></span>
<span>vincantur: prosit nostris in montibus ortas.”</span><span></span>
<span>Filius huic contra, torquet qui sidera mundi:</span><span></span>
<span>“o genetrix, quo fata vocas? aut quid petis istis?</span><span></span>
<span><span></span><span></span>mortaline manu factae immortale carinae</span><span></span>
<span>fas habeant? certusque incerta pericula lustret</span><span></span>
<span>Aeneas? cui tanta deo permissa potestas?</span><span></span>
<span>immo, ubi defunctae finem portusque tenebunt</span><span></span>
<span>Ausonios olim, quaecumque evaserit undis</span><span></span>
<span><span></span><span></span>Dardaniumque ducem Laurentia vexerit arva,</span><span></span>
<span>mortalem eripiam formam magnique iubebo</span><span></span>
<span>aequoris esse deas, qualis Nereïa Doto</span><span></span>
<span>et Galatea secant spumantem pectore pontum.”</span><span></span>
<span>dixerat idque ratum Stygii per flumina fratris,</span><span></span>
<span><span></span><span></span>per pice torrentis atraque voragine ripas</span><span></span>
<span>adnuit, et totum nutu tremefecit Olympum.</span><span></span>
</p>
</section><section><ul><li><sup>91</sup>ne <span>P</span>: neu <span>MR</span> (9.42)</li></ul></section></section><span>120</span></div><div><section><header><hgroup><h1>Aeneid</h1></hgroup></header><section>
<p>
<span>Ergo aderat promissa dies et tempora Parcae</span><span></span>
<span>debita complerant, cum Turni iniuria Matrem</span><span></span>
<span>admonuit ratibus sacris depellere taedas.</span><span></span>
<span><span></span><span></span>hic primum nova lux oculis offulsit et ingens</span><span></span>
<span>visus ab Aurora caelum transcurrere nimbus</span><span></span>
<span>Idaeique chori; tum vox horrenda per auras</span><span></span>
<span>excidit et Troum Rutulorumque agmina complet:</span><span></span>
<span>“ne trepidate meas, Teucri, defendere navis</span><span></span>
<span><span></span><span></span>neve armate manus; maria ante exurere Turno</span><span></span>
<span>quam sacras dabitur pinus. vos ite solutae,</span><span></span>
<span>ite deae pelagi; genetrix iubet.” et sua quaeque</span><span></span>
<span>
continuo puppes abrumpunt vincula ripis</span><span></span>
<span>delphinumque modo demersis aequora rostris</span><span></span>
<span><span></span><span></span>ima petunt. hinc virgineae (mirabile monstrum)</span><span></span>
<span><span></span><span></span>reddunt se totidem facies pontoque feruntur.</span><span></span>
<span>Obstipuere animis Rutuli, conterritus ipse</span><span></span>
<span>turbatis Messapus equis, cunctatur et amnis</span><span></span>
<span><span></span><span></span>rauca sonans revocatque pedem Tiberinus ab alto.</span><span></span>
<span>at non audaci Turno fiducia cessit;</span><span></span>
<span>ultro animos tollit dictis atque increpat ultro:</span><span></span>
<span>“Troianos haec monstra petunt, his Iuppiter ipse</span><span></span>
<span>auxilium solitum eripuit: non tela neque ignis</span><span></span>
<span><span></span><span></span>exspectant Rutulos. ergo maria invia Teucris,</span><span></span>
<span>nec spes ulla fugae: rerum pars altera adempta est,</span><span></span>
<span>terra autem in nostris manibus, tot milia gentes</span><span></span>
<span>arma ferunt Italae. nil me fatalia terrent,</span><span></span>
</p>
</section><section><ul><li><sup>110</sup>offulsit <span>MR</span>: effulsit <span>P</span> (9.731)</li><li><sup>121</sup>= 10.223 χ] <span>om. MPR</span>
</li><li><sup>123</sup>animis Rutuli <span>FR</span> (8.530): animi Rutulis <span>MP</span>
</li></ul></section></section><span>122</span></div><div><section><header><hgroup><h1>Aeneid</h1></hgroup></header><section>
<p>
<span>si qua Phryges prae se iactant, responsa deorum;</span><span></span>
<span><span></span><span></span>sat fatis Venerique datum, tetigere quod arva</span><span></span>
<span>fertilis Ausoniae Troes. sunt et mea contra</span><span></span>
<span>fata mihi, ferro sceleratam exscindere gentem</span><span></span>
<span>coniuge praerepta; nec solos tangit Atridas</span><span></span>
<span>iste dolor, solisque licet capere arma Mycenis.</span><span></span>
<span><span></span><span></span>‘sed periisse semel satis est’: peccare fuisset</span><span></span>
<span>ante satis, penitus modo non genus omne perosos</span><span></span>
<span>femineum, quibus haec medii fiducia valli</span><span></span>
<span>fossarumque morae, leti discrimina parva,</span><span></span>
<span>dant animos; at non viderunt moenia Troiae</span><span></span>
<span><span></span><span></span>Neptuni fabricata manu considere in ignis?</span><span></span>
<span>sed vos, o lecti, ferro quis scindere vallum</span><span></span>
<span>apparat et mecum invadit trepidantia castra?</span><span></span>
<span>non armis mihi Volcani, non mille carinis</span><span></span>
<span>est opus in Teucros. addant se protinus omnes</span><span></span>
<span><span></span><span></span>Etrusci socios. tenebras et inertia furta</span><span></span>
<span><span>Palladii caesis late custodibus arcis</span></span><span></span>
<span>ne timeant, nec equi caeca condemur in alvo:</span><span></span>
<span>luce palam certum est igni circumdare muros.</span><span></span>
<span>haud sibi cum Danais rem faxo et pube Pelasga</span><span></span>
<span><span></span><span></span>esse ferant, decimum quos distulit Hector in annum.</span><span></span>
<span>nunc adeo, melior quoniam pars acta diei,</span><span></span>
<span>quod superest, laeti bene gestis corpora rebus</span><span></span>
<span>procurate, viri, et pugnam sperate parari.”</span><span></span>
<span>Interea vigilum excubiis obsidere portas</span><span></span>
</p>
</section><section><ul><li><sup>135</sup>datum <span>M</span> (2.291): datum est <span>FPR</span>
</li><li><sup>143</sup>discrimina <span>PR</span>: discrimine <span>FM</span> (3.685) ǀ parva χ: parvo <span>FMP</span>
<sup>2</sup>
<span>R</span>: parvas <span>P</span>
</li><li><sup>146</sup>quis χ: qui <span>FMPR</span>
</li><li><sup>151</sup>(= 2.166) <span>del. Bodoni: MPR</span>
</li><li><sup>155</sup>ferant <span>FP</span>: putent <span>MR</span>
</li><li><sup>156</sup>diei <span>FMP</span>: diei est <span>R</span>
</li></ul></section></section><span>124</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>cura datur Messapo et moenia cingere flammis.</span><span></span>
<span>bis septem Rutuli muros qui milite servent</span><span></span>
<span>delecti, ast illos centeni quemque sequuntur</span><span></span>
<span>purpurei cristis iuvenes auroque corusci.</span><span></span>
<span>discurrunt variantque vices, fusique per herbam</span><span></span>
<span>
indulgent vino et vertunt crateras aënos.</span><span></span>
<span><span></span><span></span>conlucent ignes, noctem custodia ducit</span><span></span>
<span>insomnem ludo…</span><span></span>
<span>Haec super e vallo prospectant Troes et armis</span><span></span>
<span>alta tenent, nec non trepidi formidine portas</span><span></span>
<span><span></span><span></span>explorant pontisque et propugnacula iungunt,</span><span></span>
<span>tela gerunt. instat Mnestheus acerque Serestus,</span><span></span>
<span>quos pater Aeneas, si quando adversa vocarent,</span><span></span>
<span>rectores iuvenum et rerum dedit esse magistros.</span><span></span>
<span>omnis per muros legio sortita periclum</span><span></span>
<span><span></span><span></span>excubat exercetque vices, quod cuique tuendum est.</span><span></span>
<span>Nisus erat portae custos, acerrimus armis,</span><span></span>
<span>Hyrtacides, comitem Aeneae quem miserat Ida</span><span></span>
<span>venatrix iaculo celerem levibusque sagittis,</span><span></span>
<span>et iuxta comes Euryalus, quo pulchrior alter</span><span></span>
<span><span></span><span></span>non fuit Aeneadum Troiana neque induit arma,</span><span></span>
<span>ora puer prima signans intonsa iuventa.</span><span></span>
<span>his amor unus erat pariterque in bella ruebant;</span><span></span>
<span>tum quoque communi portam statione tenebant.</span><span></span>
<span>Nisus ait: “dine hunc ardorem mentibus addunt,</span><span></span>
<span><span></span><span></span>Euryale, an sua cuique deus fit dira cupido?</span><span></span>
<span>aut pugnam aut aliquid iamdudum invadere magnum</span><span></span>
<span>mens agitat mihi, nec placida contenta quiete est.</span><span></span>
</p>
</section><section><ul><li><sup>171</sup>instat <span>P</span>: instant <span>MR</span>
</li></ul></section></section><span>126</span></div><div><section><header><hgroup><h1>Aeneid</h1></hgroup></header><section>
<p>
<span>cernis quae Rutulos habeat fiducia rerum:</span><span></span>
<span>lumina rara micant, somno vinoque soluti</span><span></span>
<span><span></span><span></span>procubuere, silent late loca. percipe porro</span><span></span>
<span>quid dubitem et quae nunc animo sententia surgat.</span><span></span>
<span>Aenean acciri omnes, populusque patresque,</span><span></span>
<span>exposcunt, mittique viros qui certa reportent.</span><span></span>
<span>si tibi quae posco promittunt (nam mihi facti</span><span></span>
<span><span></span><span></span>fama sat est), tumulo videor reperire sub illo</span><span></span>
<span>posse viam ad muros et moenia Pallantea.”</span><span></span>
<span>obstipuit magno laudum percussus amore</span><span></span>
<span>Euryalus, simul his ardentem adfatur amicum:</span><span></span>
<span>“mene igitur socium summis adiungere rebus,</span><span></span>
<span><span></span><span></span>Nise, fugis? solum te in tanta pericula mittam?</span><span></span>
<span>non ita me genitor, bellis adsuetus Opheltes,</span><span></span>
<span>Argolicum terrorem inter Troiaeque labores</span><span></span>
<span>sublatum erudiit, nec tecum talia gessi</span><span></span>
<span>magnanimum Aenean et fata extrema secutus:</span><span></span>
<span><span></span><span></span>est hic, est animus lucis contemptor et istum</span><span></span>
<span>qui vita bene credat emi, quo tendis, honorem.”</span><span></span>
<span>
Nisus ad haec: “equidem de te nil tale verebar,</span><span></span>
<span>nec fas; non ita me referat tibi magnus ovantem</span><span></span>
<span>Iuppiter aut quicumque oculis haec aspicit aequis.</span><span></span>
<span><span></span><span></span>sed si quis (quae multa vides discrimine tali)</span><span></span>
<span>si quis in adversum rapiat casusve deusve,</span><span></span>
<span>te superesse velim, tua vita dignior aetas.</span><span></span>
<span>sit qui me raptum pugna pretiove redemptum</span><span></span>
<span>mandet humo, aut solitas si qua Fortuna vetabit,</span><span></span>
<span><span></span><span></span>absenti ferat inferias decoretque sepulcro.</span><span></span>
<span>neu matri miserae tanti sim causa doloris,</span><span></span>
</p>
</section><section><ul><li><sup>214</sup>aut solitas <span>J.E.Powell</span>: solita aut <span>FMPR</span> ǀ qua <span>MacKay</span>: qua id <span>FMPR</span>
</li></ul></section></section><span>128</span></div><div><section><header><hgroup><h1>Aeneid</h1></hgroup></header><section>
<p>
<span>quae te sola, puer, multis e matribus ausa</span><span></span>
<span>persequitur, magni nec moenia curat Acestae.”</span><span></span>
<span>ille autem: “causas nequiquam nectis inanis</span><span></span>
<span><span></span><span></span>nec mea iam mutata loco sententia cedit.</span><span></span>
<span>acceleremus” ait, vigiles simul excitat. illi</span><span></span>
<span>succedunt servantque vices; statione relicta</span><span></span>
<span>ipse comes Niso graditur regemque requirunt.</span><span></span>
<span>Cetera per terras omnis animalia somno</span><span></span>
<span><span></span><span></span>laxabant curas et corda oblita laborum:</span><span></span>
<span>ductores Teucrum primi, delecta iuventus,</span><span></span>
<span>consilium summis regni de rebus habebant,</span><span></span>
<span>quid facerent quisve Aeneae iam nuntius esset.</span><span></span>
<span>stant longis adnixi hastis et scuta tenentes</span><span></span>
<span><span></span><span></span>castrorum et campi medio. tum Nisus et una</span><span></span>
<span>Euryalus confestim alacres admittier orant:</span><span></span>
<span>rem magnam pretiumque morae fore. primus Iulus</span><span></span>
<span>accepit trepidos ac Nisum dicere iussit.</span><span></span>
<span>tum sic Hyrtacides: “audite o mentibus aequis</span><span></span>
<span>
Aeneadae, neve haec nostris spectentur ab annis</span><span></span>
<span><span></span><span></span>quae ferimus. Rutuli somno vinoque sepulti</span><span></span>
<span>conticuere. locum insidiis conspeximus ipsi,</span><span></span>
<span>qui patet in bivio portae quae proxima ponto.</span><span></span>
<span>interrupti ignes aterque ad sidera fumus</span><span></span>
<span><span></span><span></span>erigitur. si fortuna permittitis uti,</span><span></span>
<span><span></span><span></span>mox hic cum spoliis ingenti caede peracta</span><span></span>
<span><span></span><span></span>adfore cernetis. nec nos via fallet euntis</span><span></span>
<span><span></span><span></span>quaesitum Aenean et moenia Pallantea.</span><span></span>
<span><span></span><span></span>vidimus obscuris primam sub vallibus urbem</span><span></span>
</p>
</section><section><ul><li><sup>236</sup>sepulti <span>Servius Auctus</span>: soluti <span>MPR</span>
</li><li><sup>237</sup>conticuere <span>MR</span>: procubuere <span>P</span> (9.190)</li><li><sup>241</sup>
<span>after</span> 243 χ, <span>known to Servius: after</span> 240 <span>MPR</span>
</li><li><sup>243</sup>fallet <span>M</span>: fallit <span>PR</span>
</li></ul></section></section><span>130</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>venatu adsiduo et totum cognovimus amnem.”</span><span></span>
<span>Hic annis gravis atque animi maturus Aletes:</span><span></span>
<span>“di patrii, quorum semper sub numine Troia est,</span><span></span>
<span>non tamen omnino Teucros delere paratis,</span><span></span>
<span>cum talis animos iuvenum et tam certa tulistis</span><span></span>
<span><span></span><span></span>pectora.” sic memorans umeros dextrasque tenebat</span><span></span>
<span>amborum et vultum lacrimis atque ora rigabat.</span><span></span>
<span>“quae vobis, quae digna, viri, pro laudibus istis</span><span></span>
<span>praemia posse rear solvi? pulcherrima primum</span><span></span>
<span>di moresque dabunt vestri: tum cetera reddet</span><span></span>
<span><span></span><span></span>actutum pius Aeneas atque integer aevi</span><span></span>
<span>Ascanius meriti tanti non immemor umquam.”</span><span></span>
<span>“immo ego vos, cui sola salus genitore reducto,”</span><span></span>
<span>excipit Ascanius “per magnos, Nise, penatis</span><span></span>
<span>Assaracique larem et canae penetralia Vestae</span><span></span>
<span><span></span><span></span>obtestor, quaecumque mihi fortuna fidesque est,</span><span></span>
<span>in vestris pono gremiis. revocate parentem,</span><span></span>
<span>reddite conspectum; nihil illo triste recepto.</span><span></span>
<span>bina dabo argento perfecta atque aspera signis</span><span></span>
<span>pocula, devicta genitor quae cepit Arisba,</span><span></span>
<span><span></span><span></span>et tripodas geminos, auri duo magna talenta,</span><span></span>
<span>cratera antiquum quem dat Sidonia Dido.</span><span></span>
<span>si vero capere Italiam sceptrisque potiri</span><span></span>
<span>contigerit victori et praedae dicere sortem,</span><span></span>
<span>vidisti, quo Turnus equo, quibus ibat in armis</span><span></span>
<span><span></span><span></span>aureus; ipsum illum, clipeum cristasque rubentis</span><span></span>
<span>excipiam sorti, iam nunc tua praemia, Nise.</span><span></span>
<span>praeterea bis sex genitor lectissima matrum</span><span></span>
<span>corpora captivosque dabit suaque omnibus arma,</span><span></span>
<span>insuper his campi quod rex habet ipse Latinus.</span><span></span>
</p>
</section><section><ul><li><sup>274</sup>quod <span>PR</span>: quos <span>M</span>
</li></ul></section></section><span>132</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>te vero, mea quem spatiis propioribus aetas</span><span></span>
<span>insequitur, venerande puer, iam pectore toto</span><span></span>
<span>accipio et comitem casus complector in omnis.</span><span></span>
<span>nulla meis sine te quaeretur gloria rebus:</span><span></span>
<span>seu pacem seu bella geram, tibi maxima rerum</span><span></span>
<span><span></span><span></span>verborumque fides.” contra quem talia fatur</span><span></span>
<span>Euryalus: “me nulla dies tam fortibus ausis</span><span></span>
<span>dissimilem arguerit; tantum fortuna secunda</span><span></span>
<span>haud adversa cadat. sed te super omnia dona</span><span></span>
<span>unum oro: genetrix Priami de gente vetusta</span><span></span>
<span><span></span><span></span>est mihi, quam miseram tenuit non Ilia tellus</span><span></span>
<span>mecum excedentem, non moenia regis Acestae.</span><span></span>
<span>hanc ego nunc ignaram huius quodcumque pericli est</span><span></span>
<span>inque salutatam linquo (nox et tua testis</span><span></span>
<span>dextera), quod nequeam lacrimas perferre parentis.</span><span></span>
<span><span></span><span></span>at tu, oro, solare inopem et succurre relictae.</span><span></span>
<span>hanc sine me spem ferre tui, audentior ibo</span><span></span>
<span>in casus omnis.” percussa mente dedere</span><span></span>
<span>Dardanidae lacrimas, ante omnis pulcher Iulus,</span><span></span>
<span>atque animum patriae strinxit pietatis imago.</span><span></span>
<span><span></span><span></span>tum sic effatur…</span><span></span>
<span>“sponde digna tuis ingentibus omnia coeptis.</span><span></span>
<span>namque erit ista mihi genetrix nomenque Creusae</span><span></span>
<span>solum defuerit, nec partum gratia talem</span><span></span>
<span>parva manet. casus factum quicumque sequentur,</span><span></span>
<span><span></span><span></span>per caput hoc iuro, per quod pater ante solebat:</span><span></span>
<span>quae tibi polliceor reduci rebusque secundis,</span><span></span>
<span>haec eadem matrique tuae generique manebunt.”</span><span></span>
<span>sic ait inlacrimans; umero simul exuit ensem</span><span></span>
</p>
</section><section><ul><li><sup>283</sup>haud <span>MPR</span>: aut <span>M</span>
<sup>2</sup>, <span>Servius</span>
</li><li><sup>287</sup>est <span>M</span>
<sup>2</sup>: <span>om. MPR</span>
</li><li><sup>292</sup>dedere <span>M</span>: dederunt <span>PR</span>
</li></ul></section></section><span>134</span></div><div><section><header><hgroup><h1>Aeneid</h1></hgroup></header><section>
<p>
<span>auratum, mira quem fecerat arte Lycaon</span><span></span>
<span><span></span><span></span>Cnosius atque habilem vagina aptarat eburna.</span><span></span>
<span>dat Niso Mnestheus pellem horrentisque leonis</span><span></span>
<span>exuvias, galeam fidus permutat Aletes.</span><span></span>
<span>protinus armati incedunt; quos omnis euntis</span><span></span>
<span>primorum manus ad portas, iuvenumque senumque,</span><span></span>
<span><span></span><span></span>prosequitur votis. nec non et pulcher Iulus,</span><span></span>
<span>ante annos animumque gerens curamque virilem,</span><span></span>
<span>multa patri mandata dabat portanda; sed aurae</span><span></span>
<span>omnia discerpunt et nubibus inrita donant.</span><span></span>
<span>Egressi superant fossas noctisque per umbram</span><span></span>
<span><span></span><span></span>castra inimica petunt, multis tamen ante futuri</span><span></span>
<span>exitio. passim somno vinoque per herbam</span><span></span>
<span>corpora fusa vident, arrectos litore currus,</span><span></span>
<span>inter lora rotasque viros, simul arma iacere,</span><span></span>
<span>vina simul. prior Hyrtacides sic ore locutus:</span><span></span>
<span><span></span><span></span>“Euryale, audendum dextra: nunc ipsa vocat res.</span><span></span>
<span>hac iter est. tu, ne qua manus se attollere nobis</span><span></span>
<span>a tergo possit, custodi et consule longe;</span><span></span>
<span>haec ego vasta dabo et lato te limite ducam.”</span><span></span>
<span>sic memorat vocemque premit, simul ense superbum</span><span></span>
<span><span></span><span></span>Rhamnetem adgreditur, qui forte tapetibus altis</span><span></span>
<span>exstructus toto proflabat pectore somnum,</span><span></span>
<span>rex idem et regi Turno gratissimus augur,</span><span></span>
<span>sed non augurio potuit depellere pestem.</span><span></span>
<span>tris iuxta famulos temere inter tela iacentis</span><span></span>
<span><span></span><span></span>armigerumque Remi premit aurigamque sub ipsis</span><span></span>
<span>nactus equis ferroque secat pendentia colla.</span><span></span>
<span>tum caput ipsi aufert domino truncumque relinquit</span><span></span>
<span>sanguine singultantem; atro tepefacta cruore</span><span></span>
<span>terra torique madent. nec non Lamyrumque Lamumque</span><span></span>
<span><span></span><span></span>et iuvenem Serranum, illa qui plurima nocte</span><span></span>
</p></section></section><span>136</span></div><div><section><header><hgroup><h1>Aeneid</h1></hgroup></header><section><p>
<span>luserat, insignis facie, multoque iacebat</span><span></span>
<span>membra deo victus—felix, si protinus illum</span><span></span>
<span>aequasset nocti ludum in lucemque tulisset:</span><span></span>
<span>impastus ceu plena leo per ovilia turbans</span><span></span>
<span><span></span><span></span>(suadet enim vesana fames) manditque trahitque</span><span></span>
<span>molle pecus mutumque metu, fremit ore cruento.</span><span></span>
<span>nec minor Euryali caedes; incensus et ipse</span><span></span>
<span>perfurit ac multam in medio sine nomine plebem,</span><span></span>
<span>Fadumque Herbesumque subit Rhoetumque Abarimque</span><span></span>
<span><span></span><span></span>ignaros; Rhoetum vigilantem et cuncta videntem,</span><span></span>
<span>sed magnum metuens se post cratera tegebat.</span><span></span>
<span>pectore in adverso totum cui comminus ensem</span><span></span>
<span>condidit adsurgenti et multa morte recepit.</span><span></span>
<span>purpuream vomit ille animam et cum sanguine mixta</span><span></span>
<span><span></span><span></span>vina refert moriens, hic furto fervidus instat.</span><span></span>
<span>iamque ad Messapi socios tendebat; ibi ignem</span><span></span>
<span>deficere extremum et religatos rite videbat</span><span></span>
<span>carpere gramen equos, breviter cum talia Nisus</span><span></span>
<span>
(sensit enim nimia caede atque cupidine ferri)</span><span></span>
<span><span></span><span></span>“absistamus” ait, “nam lux inimica propinquat.</span><span></span>
<span>poenarum exhaustum satis est, via facta per hostis.”</span><span></span>
<span>multa virum solido argento perfecta relinquunt</span><span></span>
<span>armaque craterasque simul pulchrosque tapetas.</span><span></span>
<span>Euryalus phaleras Rhamnetis et aurea bullis</span><span></span>
<span><span></span><span></span>cingula, Tiburti Remulo ditissimus olim</span><span></span>
<span>quae mittit dona, hospitio cum iungeret absens,</span><span></span>
<span>Caedicus; ille suo moriens dat habere nepoti;</span><span></span>
<span>post mortem bello Rutuli pugnaque potiti:</span><span></span>
<span>haec rapit atque umeris nequiquam fortibus aptat.</span><span></span>
<span><span></span><span></span>tum galeam Messapi habilem cristisque decoram</span><span></span>
</p></section></section><span>138</span></div><div><section><header><hgroup><h1>Aeneid</h1></hgroup></header><section><p>
<span>induit. excedunt castris et tuta capessunt.</span><span></span>
<span>Interea praemissi equites ex urbe Latina,</span><span></span>
<span>cetera dum legio campis instructa moratur,</span><span></span>
<span>ibant et Turno regi responsa ferebant,</span><span></span>
<span><span></span><span></span>ter centum, scutati omnes, Volcente magistro.</span><span></span>
<span>iamque propinquabant castris murosque subibant</span><span></span>
<span>cum procul hos laevo flectentis limite cernunt,</span><span></span>
<span>et galea Euryalum sublustri noctis in umbra</span><span></span>
<span>prodidit immemorem radiisque adversa refulsit.</span><span></span>
<span><span></span><span></span>haud temere est visum. conclamat ab agmine Volcens:</span><span></span>
<span>“state, viri. quae causa viae? quive estis in armis?</span><span></span>
<span>quove tenetis iter?” nihil illi tendere contra,</span><span></span>
<span>sed celerare fugam in silvas et fidere nocti.</span><span></span>
<span>obiciunt equites sese ad divortia nota</span><span></span>
<span><span></span><span></span>hinc atque hinc, omnemque abitum custode coronant.</span><span></span>
<span>silva fuit late dumis atque ilice nigra</span><span></span>
<span>horrida, quam densi complerant undique sentes;</span><span></span>
<span>rara per occultos lucebat semita callis.</span><span></span>
<span>Euryalum tenebrae ramorum onerosaque praeda</span><span></span>
<span><span></span><span></span>impediunt, fallitque timor regione viarum.</span><span></span>
<span>Nisus abit; iamque imprudens evaserat hostis</span><span></span>
<span>atque locos qui post Albae de nomine dicti</span><span></span>
<span>Albani (tum rex stabula alta Latinus habebat),</span><span></span>
<span>ut stetit et frustra absentem respexit amicum:</span><span></span>
<span><span></span><span></span>“Euryale infelix, qua te regione reliqui?</span><span></span>
<span>quave sequar?” rursus perplexum iter omne revolvens</span><span></span>
<span>fallacis silvae simul et vestigia retro</span><span></span>
<span>observata legit dumisque silentibus errat.</span><span></span>
</p>
</section><section><ul><li><sup>369</sup>regi <span>MPRV</span> (<span>cf.</span> 9.327): regis <span>Servius Auctus</span>
</li><li><sup>371</sup>muros <span>PV</span>: muro <span>MR</span> (7.161)</li><li><sup>380</sup>abitum <span>M</span>: aditum <span>RV</span>: aditu <span>P</span>
</li><li><a><sup>382</sup>complerant <span>PRV</span>: complebant <span>M</span>
</a></li></ul></section></section><span>140</span></div><div><section><header><hgroup><h1>Aeneid</h1></hgroup></header><section>
<p>
<span>audit equos, audit strepitus et signa sequentum;</span><span></span>
<span><span></span><span></span>nec longum in medio tempus, cum clamor ad auris</span><span></span>
<span>pervenit ac videt Euryalum, quem iam manus omnis</span><span></span>
<span>fraude loci et noctis, subito turbante tumultu,</span><span></span>
<span>oppressum rapit et conantem plurima frustra.</span><span></span>
<span>quid faciat? qua vi iuvenem, quibus audeat armis</span><span></span>
<span><span></span><span></span>eripere? an sese medios moriturus in enses</span><span></span>
<span>inferat et pulchram properet per vulnera mortem?</span><span></span>
<span>ocius adducto torquet hastile lacerto</span><span></span>
<span>suspiciens altam Lunam et sic voce precatur:</span><span></span>
<span>“tu, dea, tu praesens nostro succurre labori,</span><span></span>
<span><span></span><span></span>astrorum decus et nemorum Latonia custos.</span><span></span>
<span>
si qua tuis umquam pro me pater Hyrtacus aris</span><span></span>
<span>dona tulit, si qua ipse meis venatibus auxi</span><span></span>
<span>suspendive tholo aut sacra ad fastigia fixi,</span><span></span>
<span>hunc sine me turbare globum et rege tela per auras.”</span><span></span>
<span><span></span><span></span>dixerat et toto conixus corpore ferrum</span><span></span>
<span>conicit. hasta volans noctis diverberat umbras</span><span></span>
<span>et venit aversi in tergum Sulmonis ibique</span><span></span>
<span>frangitur, ac fisso transit praecordia ligno.</span><span></span>
<span>volvitur ille vomens calidum de pectore flumen</span><span></span>
<span><span></span><span></span>frigidus et longis singultibus ilia pulsat.</span><span></span>
<span>diversi circumspiciunt. hoc acrior idem</span><span></span>
<span>ecce aliud summa telum librabat ab aure.</span><span></span>
<span>dum trepidant, ît hasta Tago per tempus utrumque</span><span></span>
<span>stridens traiectoque haesit tepefacta cerebro.</span><span></span>
<span><span></span><span></span>saevit atrox Volcens nec teli conspicit usquam</span><span></span>
<span>auctorem nec quo se ardens immittere possit.</span><span></span>
</p>
</section><section><ul><li><sup>400</sup>enses <span>P</span>: hostis <span>MRV</span> (2.511; 9.554)</li><li><sup>402</sup>torquet <span>Wagner</span>: torquens <span>MPRV</span>
</li><li><sup>403</sup>altam <span>MP</span>: altam ad <span>RV</span>
</li><li><sup>412</sup>aversi χ: adversi <span>MR</span>
</li><li><sup>418</sup>it <span>MR</span>: iit <span>P</span>
</li></ul></section></section><span>142</span></div><div><section><header><hgroup><h1>Aeneid</h1></hgroup></header><section>
<p>
<span>“tu tamen interea calido mihi sanguine poenas</span><span></span>
<span>persolves amborum” inquit; simul ense recluso</span><span></span>
<span>ibat in Euryalum. tum vero exterritus, amens,</span><span></span>
<span><span></span><span></span>conclamat Nisus nec se celare tenebris</span><span></span>
<span>amplius aut tantum potuit perferre dolorem:</span><span></span>
<span>“me, me, adsum qui feci, in me convertite ferrum,</span><span></span>
<span>o Rutuli! mea fraus omnis, nihil iste nec ausus</span><span></span>
<span>nec potuit; caelum hoc et conscia sidera testor;</span><span></span>
<span><span></span><span></span>tantum infelicem nimium dilexit amicum.”</span><span></span>
<span>talia dicta dabat, sed viribus ensis adactus</span><span></span>
<span>transabiit costas et candida pectora rumpit.</span><span></span>
<span>volvitur Euryalus leto, pulchrosque per artus</span><span></span>
<span>it cruor inque umeros cervix conlapsa recumbit:</span><span></span>
<span><span></span><span></span>purpureus veluti cum flos succisus aratro</span><span></span>
<span>languescit moriens, lassove papavera collo</span><span></span>
<span>demisere caput pluvia cum forte gravantur.</span><span></span>
<span>at Nisus ruit in medios solumque per omnis</span><span></span>
<span>Volcentem petit, in solo Volcente moratur.</span><span></span>
<span><span></span><span></span>quem circum glomerati hostes hinc comminus atque hinc</span><span></span>
<span>proturbant. instat non setius ac rotat ensem</span><span></span>
<span>fulmineum, donec Rutuli clamantis in ore</span><span></span>
<span>condidit adverso et moriens animam abstulit hosti.</span><span></span>
<span>tum super exanimum sese proiecit amicum</span><span></span>
<span><span></span><span></span>confossus, placidaque ibi demum morte quievit.</span><span></span>
<span>Fortunati ambo! si quid mea carmina possunt,</span><span></span>
<span>nulla dies umquam memori vos eximet aevo,</span><span></span>
<span>dum domus Aeneae Capitoli immobile saxum</span><span></span>
<span>accolet imperiumque pater Romanus habebit.</span><span></span>
<span><span></span><span></span>Victores praeda Rutuli spoliisque potiti</span><span></span>
</p>
</section><section><ul><li><sup>432</sup>transabiit <span>R</span>: -adigit <span>M</span>
<sup>2</sup>
<span>P</span>: -adibit <span>M (conflation of variants)</span>
</li></ul></section></section><span>144</span></div><div><section><header><hgroup><h1>Aeneid</h1></hgroup></header><section>
<p>
<span>Volcentem exanimum flentes in castra ferebant.</span><span></span>
<span>nec minor in castris luctus Rhamnete reperto</span><span></span>
<span>exsangui et primis una tot caede peremptis,</span><span></span>
<span>Serranoque Numaque. ingens concursus ad ipsa</span><span></span>
<span><span></span><span></span>corpora seminecisque viros, tepidaque recentem</span><span></span>
<span>caede locum et pleno spumantis sanguine rivos.</span><span></span>
<span>agnoscunt spolia inter se galeamque nitentem</span><span></span>
<span>Messapi et multo phaleras sudore receptas.</span><span></span>
<span>Et iam prima novo spargebat lumine terras</span><span></span>
<span><span></span><span></span>Tithoni croceum linquens Aurora cubile.</span><span></span>
<span>iam sole infuso, iam rebus luce retectis</span><span></span>
<span>Turnus in arma viros armis circumdatus ipse</span><span></span>
<span>suscitat: aeratasque acies in proelia cogunt,</span><span></span>
<span>quisque suos, variisque acuunt rumoribus iras.</span><span></span>
<span><span></span><span></span>quin ipsa arrectis (visu miserabile) in hastis</span><span></span>
<span>praefigunt capita et multo clamore sequuntur</span><span></span>
<span>Euryali et Nisi… Aeneadae duri murorum in parte sinistra</span><span></span>
<span>opposuere aciem (nam dextera cingitur amni),</span><span></span>
<span><span></span><span></span>ingentisque tenent fossas et turribus altis</span><span></span>
<span>stant maesti; simul ora virum praefixa movebant</span><span></span>
<span>nota nimis miseris atroque fluentia tabo.</span><span></span>
<span>Interea pavidam volitans pennata per urbem</span><span></span>
<span>nuntia Fama ruit matrisque adlabitur auris</span><span></span>
<span><span></span><span></span>Euryali. at subitus miserae calor ossa reliquit,</span><span></span>
<span>excussi manibus radii revolutaque pensa.</span><span></span>
<span>evolat infelix et femineo ululatu</span><span></span>
<span>scissa comam muros amens atque agmina cursu</span><span></span>
</p>
</section><section><ul><li><sup>455</sup>tepida <span>Servius</span>: tepidam <span>M</span>: tepidum <span>PR</span>
</li><li><sup>456</sup>pleno <span>MP</span>
<sup>2</sup>: plenos <span>PR</span> ǀ spumantis <span>MPR</span>: spumanti χ</li><li><sup>463</sup>cogunt <span>Wagner</span>: cogit <span>MPR</span>
</li><li><sup>464</sup>suos <span>PR</span>: suas <span>M</span>
</li></ul></section></section><span>146</span></div><div><section><header><hgroup><h1>Aeneid</h1></hgroup></header><section>
<p>
<span>prima petit, non illa virum, non illa pericli</span><span></span>
<span><span></span><span></span>telorumque memor, caelum dehinc questibus implet:</span><span></span>
<span>“hunc ego te, Euryale, aspicio? tune ille senectae</span><span></span>
<span>sera meae requies, potuisti linquere solam,</span><span></span>
<span>crudelis? nec te sub tanta pericula missum</span><span></span>
<span>adfari extremum miserae data copia matri?</span><span></span>
<span><span></span><span></span>heu, terra ignota canibus date praeda Latinis</span><span></span>
<span>alitibusque iaces! nec te tua funere mater</span><span></span>
<span>produxi pressive oculos aut vulnera lavi,</span><span></span>
<span>veste tegens tibi quam noctes festina diesque</span><span></span>
<span>urgebam, et tela curas solabar anilis.</span><span></span>
<span><span></span><span></span>quo sequar? aut quae nunc artus avulsaque membra</span><span></span>
<span>et funus lacerum tellus habet? hoc mihi de te,</span><span></span>
<span>nate, refers? hoc sum terraque marique secuta?</span><span></span>
<span>figite me, si qua est pietas, in me omnia tela</span><span></span>
<span>conicite, o Rutuli, me primam absumite ferro;</span><span></span>
<span><span></span><span></span>aut tu, magne pater divum, miserere, tuoque</span><span></span>
<span>invisum hoc detrude caput sub Tartara telo,</span><span></span>
<span>quando aliter nequeo crudelem abrumpere vitam.”</span><span></span>
<span>hoc fletu concussi animi, maestusque per omnis</span><span></span>
<span>it gemitus, torpent infractae ad proelia vires.</span><span></span>
<span><span></span><span></span>illam incendentem luctus Idaeus et Actor</span><span></span>
<span>Ilionei monitu et multum lacrimantis Iuli</span><span></span>
<span>corripiunt interque manus sub tecta reponunt.</span><span></span>
<span>At tuba terribilem sonitum procul aere canoro</span><span></span>
<span>increpuit, sequitur clamor caelumque remugit.</span><span></span>
<span><span></span><span></span>accelerant acta pariter testudine Volsci</span><span></span>
<span>et fossas implere parant ac vellere vallum;</span><span></span>
</p>
</section><section><ul><li><sup>485</sup>date χ: data <span>MPR</span>
</li><li><sup>486</sup>funere <span>Bembo</span>: funera <span>MPR</span>
</li></ul></section></section><span>148</span></div><div><section><header><hgroup><h1>Aeneid</h1></hgroup></header><section>
<p>
<span>quaerunt pars aditum et scalis ascendere muros,</span><span></span>
<span>qua rara est acies interlucetque corona</span><span></span>
<span>
non tam spissa viris. telorum effundere contra</span><span></span>
<span><span></span><span></span>omne genus Teucri ac duris detrudere contis,</span><span></span>
<span>adsueti longo muros defendere bello.</span><span></span>
<span>saxa quoque infesto volvebant pondere, si qua</span><span></span>
<span>possent tectam aciem perrumpere, cum tamen omnis</span><span></span>
<span>ferre iuvat subter densa testudine casus.</span><span></span>
<span><span></span><span></span>nec iam sufficiunt. nam qua globus imminet ingens,</span><span></span>
<span>immanem Teucri molem volvuntque ruuntque,</span><span></span>
<span>quae stravit Rutulos late armorumque resolvit</span><span></span>
<span>tegmina. nec curant caeco contendere Marte</span><span></span>
<span>amplius audaces Rutuli, sed pellere vallo</span><span></span>
<span><span></span><span></span>missilibus certant…</span><span></span>
<span>parte alia horrendus visu quassabat Etruscam</span><span></span>
<span>pinum et fumiferos infert Mezentius ignis;</span><span></span>
<span>at Messapus equum domitor, Neptunia proles,</span><span></span>
<span>rescindit vallum et scalas in moenia poscit.</span><span></span>
<span><span></span><span></span>Vos, o Calliope, precor, aspirate canenti</span><span></span>
<span>quas ibi tum ferro strages, quae funera Turnus</span><span></span>
<span>ediderit, quem quisque virum demiserit Orco,</span><span></span>
<span>et mecum ingentis oras evolvite belli.</span><span></span>
<span>
<span>et meministis enim, divae, et memorare potestis.</span></span><span></span>
<span><span></span><span></span>Turris erat vasto suspectu et pontibus altis,</span><span></span>
<span>opportuna loco, summis quam viribus omnes</span><span></span>
<span>expugnare Itali summaque evertere opum vi</span><span></span>
<span>certabant, Troes contra defendere saxis</span><span></span>
<span>perque cavas densi tela intorquere fenestras.</span><span></span>
<span><span></span><span></span>princeps ardentem coniecit lampada Turnus</span><span></span>
</p>
</section><section><ul><li><sup>514</sup>iuvat <span>F</span>
<sup>2</sup>: iubet <span>P</span>: lubat <span>M</span>: libet <span>FM</span>
<sup>2</sup>
<span>R</span>
</li><li><sup>523</sup>= 7.691, 12.128</li><li><sup>529</sup>= 7.645 (<span>R</span>)] <span>om. FMP</span>
</li></ul></section></section><span>150</span></div><div><section><header><hgroup><h1>Aeneid</h1></hgroup></header><section>
<p>
<span>
et flammam adfixit lateri, quae plurima vento</span><span></span>
<span>corripuit tabulas et postibus haesit adesis.</span><span></span>
<span>turbati trepidare intus frustraque malorum</span><span></span>
<span>velle fugam. dum se glomerant retroque residunt</span><span></span>
<span><span></span><span></span>in partem quae peste caret, tum pondere turris</span><span></span>
<span>procubuit subito et caelum tonat omne fragore.</span><span></span>
<span>semineces ad terram immani mole secuta</span><span></span>
<span>confixique suis telis et pectora duro</span><span></span>
<span>transfossi ligno veniunt. vix unus Helenor</span><span></span>
<span><span></span><span></span>et Lycus elapsi; quorum primaevus Helenor,</span><span></span>
<span>Maeonio regi quem serva Licymnia furtim</span><span></span>
<span>sustulerat vetitisque ad Troiam miserat armis,</span><span></span>
<span>ense levis nudo parmaque inglorius alba.</span><span></span>
<span>isque ubi se Turni media inter milia vidit,</span><span></span>
<span><span></span><span></span>hinc acies atque hinc acies astare Latinas,</span><span></span>
<span>ut fera, quae densa venantum saepta corona</span><span></span>
<span>contra tela furit seseque haud nescia morti</span><span></span>
<span>inicit et saltu supra venabula fertur—</span><span></span>
<span>haud aliter iuvenis medios moriturus in hostis</span><span></span>
<span><span></span><span></span>inruit et qua tela videt densissima tendit.</span><span></span>
<span>at pedibus longe melior Lycus inter et hostis</span><span></span>
<span>inter et arma fuga muros tenet, altaque certat</span><span></span>
<span>prendere tecta manu sociumque attingere dextras.</span><span></span>
<span>quem Turnus pariter cursu teloque secutus</span><span></span>
<span><span></span><span></span>increpat his victor: “nostrasne evadere, demens,</span><span></span>
<span>sperasti te posse manus?” simul arripit ipsum</span><span></span>
<span>pendentem et magna muri cum parte revellit:</span><span></span>
<span>qualis ubi aut leporem aut candenti corpore cycnum</span><span></span>
<span>sustulit alta petens pedibus Iovis armiger uncis,</span><span></span>
<span><span></span><span></span>quaesitum aut matri multis balatibus agnum</span><span></span>
</p></section></section><span>152</span></div><div><section><header><hgroup><h1>Aeneid</h1></hgroup></header><section><p>
<span>Martius a stabulis rapuit lupus. undique clamor</span><span></span>
<span>tollitur: invadunt et fossas aggere complent,</span><span></span>
<span>ardentis taedas alii ad fastigia iactant.</span><span></span>
<span>Ilioneus saxo atque ingenti fragmine montis</span><span></span>
<span><span></span><span></span>Lucetium portae subeuntem ignisque ferentem,</span><span></span>
<span>Emathiona Liger, Corynaeum sternit Asilas,</span><span></span>
<span>hic iaculo bonus, hic longe fallente sagitta,</span><span></span>
<span>Ortygium Caeneus, victorem Caenea Turnus,</span><span></span>
<span>Turnus Ityn Cloniumque, Dioxippum Promolumque</span><span></span>
<span><span></span><span></span>et Sagarim et summis stantem pro turribus Idan,</span><span></span>
<span>Privernum Capys. hunc primo levis hasta Themillae</span><span></span>
<span>strinxerat, ille manum proiecto tegmine demens</span><span></span>
<span>ad vulnus tulit; ergo alis adlapsa sagitta</span><span></span>
<span>et laevo infixa est alte lateri, abditaque intus</span><span></span>
<span><span></span><span></span>spiramenta animae letali vulnere rupit.</span><span></span>
<span>stabat in egregiis Arcentis filius armis</span><span></span>
<span>pictus acu chlamydem et ferrugine clarus Hibera,</span><span></span>
<span>insignis facie, genitor quem miserat Arcens</span><span></span>
<span>eductum matris luco Symaethia circum</span><span></span>
<span><span></span><span></span>flumina, pinguis ubi et placabilis ara Palici:</span><span></span>
<span>stridentem fundam positis Mezentius hastis</span><span></span>
<span>ipse ter adducta circum caput egit habena</span><span></span>
<span>et media adversi liquefacto tempora plumbo</span><span></span>
<span>diffidit ac multa porrectum extendit harena.</span><span></span>
<span><span></span><span></span>Tum primum bello celerem intendisse sagittam</span><span></span>
<span>dicitur ante feras solitus terrere fugacis</span><span></span>
<span>Ascanius, fortemque manu fudisse Numanum,</span><span></span>
<span>cui Remulo cognomen erat, Turnique minorem</span><span></span>
<span>germanam nuper thalamo sociatus habebat.</span><span></span>
<span><span></span><span></span>is primam ante aciem digna atque indigna relatu</span><span></span>
</p>
</section><section><ul><li><sup>579</sup>&lt;alte&gt; lateri <span>Housman</span>: lateri manus <span>MPR</span>
</li><li><sup>584</sup>matris γ, <span>Macrobius</span> 5.19.15: Martis <span>MPR</span>
</li></ul></section></section><span>154</span></div><div><section><header><hgroup><h1>Aeneid</h1></hgroup></header><section>
<p>
<span>vociferans tumidusque novo praecordia regno</span><span></span>
<span>ibat et ingentem sese clamore ferebat:</span><span></span>
<span>“non pudet obsidione iterum valloque teneri,</span><span></span>
<span>bis capti Phryges, et morti praetendere muros?</span><span></span>
<span><span></span><span></span>en qui nostra sibi bello conubia poscunt!</span><span></span>
<span>quis deus Italiam, quae vos dementia adegit?</span><span></span>
<span>non hic Atridae nec fandi fictor Ulixes:</span><span></span>
<span>durum a stirpe genus natos ad flumina primum</span><span></span>
<span>deferimus saevoque gelu duramus et undis;</span><span></span>
<span><span></span><span></span>venatu invigilant pueri silvasque fatigant,</span><span></span>
<span>flectere ludus equos et spicula tendere cornu;</span><span></span>
<span>at patiens operum parvoque adsueta iuventus</span><span></span>
<span>aut rastris terram domat aut quatit oppida bello.</span><span></span>
<span>omne aevum ferro teritur, versaque iuvencum</span><span></span>
<span><span></span><span></span>terga fatigamus hasta, nec tarda senectus</span><span></span>
<span>debilitat viris animi mutatque vigorem:</span><span></span>
<span>canitiem galea premimus, semperque recentis</span><span></span>
<span>comportare iuvat praedas et vivere rapto.</span><span></span>
<span>vobis picta croco et fulgenti murice vestis,</span><span></span>
<span><span></span><span></span>desidiae cordi, iuvat indulgere choreis,</span><span></span>
<span>et tunicae manicas et habent redimicula mitrae.</span><span></span>
<span>o vere Phrygiae, neque enim Phryges, ite per alta</span><span></span>
<span>Dindyma, ubi adsuetis biforem dat tibia cantum.</span><span></span>
<span>tympana vos buxusque vocat Berecyntia Matris</span><span></span>
<span><span></span><span></span>Idaeae; sinite arma viris et cedite ferro.”</span><span></span>
<span>Talia iactantem dictis ac dira canentem</span><span></span>
<span>non tulit Ascanius, nervoque obversus equino</span><span></span>
</p></section></section><span>156</span></div><div><section><header><hgroup><h1>Aeneid</h1></hgroup></header><section><p>
<span>contendit telum diversaque bracchia ducens</span><span></span>
<span>constitit, ante Iovem supplex per vota precatus:</span><span></span>
<span><span></span><span></span>“Iuppiter omnipotens, audacibus adnue coeptis.</span><span></span>
<span>ipse tibi ad tua templa feram sollemnia dona,</span><span></span>
<span>et statuam ante aras aurata fronte iuvencum</span><span></span>
<span>candentem pariterque caput cum matre ferentem,</span><span></span>
<span>iam cornu petat et pedibus qui spargat harenam.”</span><span></span>
<span><span></span><span></span>audiit et caeli genitor de parte serena</span><span></span>
<span>intonuit laevum, sonat una fatifer arcus.</span><span></span>
<span>effugit horrendum stridens adducta sagitta</span><span></span>
<span>perque caput Remuli venit et cava tempora ferro</span><span></span>
<span>traicit. “i, verbis virtutem inlude superbis!</span><span></span>
<span><span></span><span></span>bis capti Phryges haec Rutulis responsa remittunt”:</span><span></span>
<span>hoc tantum Ascanius. Teucri clamore sequuntur</span><span></span>
<span>laetitiaque fremunt animosque ad sidera tollunt.</span><span></span>
<span>Aetheria tum forte plaga crinitus Apollo</span><span></span>
<span>desuper Ausonias acies urbemque videbat</span><span></span>
<span><span></span><span></span>nube sedens, atque his victorem adfatur Iulum:</span><span></span>
<span>“macte nova virtute, puer, sic itur ad astra,</span><span></span>
<span>dis genite et geniture deos. iure omnia bella</span><span></span>
<span>gente sub Assaraci fato ventura resident,</span><span></span>
<span>nec te Troia capit.” simul haec effatus ab alto</span><span></span>
<span><span></span><span></span>aethere se mittit, spirantis dimovet auras</span><span></span>
<span>Ascaniumque petit; formam tum vertitur oris</span><span></span>
<span>antiquum in Buten. hic Dardanio Anchisae</span><span></span>
<span>armiger ante fuit fidusque ad limina custos;</span><span></span>
</p>
</section><section><ul><li><sup>623</sup>contendit <span>MR</span>: in- <span>P</span>
</li><li><sup>631</sup>fatifer <span>MR</span>: letifer <span>P</span> (10.169)</li><li><sup>632</sup>effugit <span>M</span>: et fugit <span>PR</span> ǀ adducta <span>MR</span>: adlapsa <span>P</span> (9.578)</li><li><sup>634</sup>traicit <span>M</span>: transigit <span>P</span>: transiit <span>P</span>
<sup>2</sup>: transadigit <span>R</span>
</li><li><sup>646</sup>formam <span>M</span>: forma <span>PR</span>
</li></ul></section></section><span>158</span></div><div><section><header><hgroup><h1>Aeneid</h1></hgroup></header><section>
<p>
<span>tum comitem Ascanio pater addidit. ibat Apollo</span><span></span>
<span><span></span><span></span>omnia longaevo similis vocemque coloremque</span><span></span>
<span>et crinis albos et saeva sonoribus arma,</span><span></span>
<span>atque his ardentem dictis adfatur Iulum:</span><span></span>
<span>“sit satis, Aenide, telis impune Numanum</span><span></span>
<span>oppetiisse tuis. primam hanc tibi magnus Apollo</span><span></span>
<span><span></span><span></span>concedit laudem et paribus non invidet armis;</span><span></span>
<span>cetera parce, puer, bello.” sic orsus Apollo</span><span></span>
<span>mortalis medio aspectus sermone reliquit</span><span></span>
<span>et procul in tenuem ex oculis evanuit auram.</span><span></span>
<span>agnovere deum proceres divinaque tela</span><span></span>
<span><span></span><span></span>Dardanidae pharetramque fuga sensere sonantem.</span><span></span>
<span>ergo avidum pugnae dictis ac numine Phoebi</span><span></span>
<span>Ascanium prohibent, ipsi in certamina rursus</span><span></span>
<span>succedunt animasque in aperta pericula mittunt.</span><span></span>
<span>it clamor totis per propugnacula muris,</span><span></span>
<span><span></span><span></span>intendunt acris arcus amentaque torquent.</span><span></span>
<span>sternitur omne solum telis, tum scuta cavaeque</span><span></span>
<span>dant sonitum flictu galeae, pugna aspera surgit:</span><span></span>
<span>quantus ab occasu veniens pluvialibus Haedis</span><span></span>
<span>verberat imber humum, quam multa grandine nimbi</span><span></span>
<span><span></span><span></span>in vada praecipitant, cum Iuppiter horridus Austris</span><span></span>
<span>torquet aquosam hiemem et caelo cava nubila rumpit.</span><span></span>
<span>Pandarus et Bitias, Idaeo Alcanore creti,</span><span></span>
<span>quos Iovis eduxit luco silvestris Iaera</span><span></span>
<span>abietibus iuvenes patriis in montibus aequos,</span><span></span>
<span><span></span><span></span>portam, quae ducis imperio commissa, recludunt</span><span></span>
<span>freti armis, ultroque invitant moenibus hostem.</span><span></span>
<span>ipsi intus dextra ac laeva pro turribus astant</span><span></span>
</p>
</section><section><ul><li><sup>658</sup>= 4.278</li><li><sup>661</sup>ac <span>PR</span>: et <span>M</span>
</li><li><sup>667</sup>flictu <span>P</span>: adflictu <span>MR</span>
</li><li><sup>674</sup>in <span>Bryant</span> (<span>cf. Homer, Iliad</span> 12.132): et <span>MPR</span>
</li></ul></section></section><span>160</span></div><div><section><header><hgroup><h1>Aeneid</h1></hgroup></header><section>
<p>
<span>armati ferro et cristis capita alta corusci:</span><span></span>
<span>quales aériae liquentia flumina circum</span><span></span>
<span><span></span><span></span>sive Padi ripis Athesim seu propter amoenum</span><span></span>
<span>consurgunt geminae quercus intonsaque caelo</span><span></span>
<span>attollunt capita et sublimi vertice nutant.</span><span></span>
<span>inrumpunt aditus Rutuli ut videre patentis:</span><span></span>
<span>continuo Quercens et pulcher Aquiculus armis</span><span></span>
<span><span></span><span></span>et praeceps animi Tmarus et Mavortius Haemon</span><span></span>
<span>agminibus totis aut versi terga dedere</span><span></span>
<span>aut ipso portae posuere in limine vitam.</span><span></span>
<span>tum magis increscunt animis discordibus irae,</span><span></span>
<span>et iam collecti Troes glomerantur eodem</span><span></span>
<span><span></span><span></span>et conferre manum et procurrere longius audent.</span><span></span>
<span>Ductori Turno diversa in parte furenti</span><span></span>
<span>turbantique viros perfertur nuntius, hostem</span><span></span>
<span>fervere caede nova et portas praebere patentis.</span><span></span>
<span>deserit inceptum atque immani concitus ira</span><span></span>
<span><span></span><span></span>Dardaniam ruit ad portam fratresque superbos.</span><span></span>
<span>et primum Antiphaten (is enim se primus agebat),</span><span></span>
<span>Thebana de matre nothum Sarpedonis alti,</span><span></span>
<span>coniecto sternit iaculo: volat Itala cornus</span><span></span>
<span>aéra per tenerum stomachoque infixa sub altum</span><span></span>
<span><span></span><span></span>pectus abit; reddit specus atri vulneris undam</span><span></span>
<span>spumantem, et fixo ferrum in pulmone tepescit.</span><span></span>
<span>tum Meropem atque Erymanta manu, tum sternit Aphidnum,</span><span></span>
<span>tum Bitian ardentem oculis animisque frementem,</span><span></span>
<span>non iaculo (neque enim iaculo vitam ille dedisset),</span><span></span>
<span><span></span><span></span>sed magnum stridens contorta phalarica venit</span><span></span>
<span>fulminis acta modo, quam nec duo taurea terga</span><span></span>
<span>nec duplici squama lorica fidelis et auro</span><span></span>
<span>sustinuit; conlapsa ruunt immania membra,</span><span></span>
</p></section></section><span>162</span></div><div><section><header><hgroup><h1>Aeneid</h1></hgroup></header><section><p>
<span>dat tellus gemitum et clipeum super intonat ingens.</span><span></span>
<span><span></span><span></span>talis in Euboico Baiarum litore quondam</span><span></span>
<span>saxea pila cadit, magnis quam molibus ante</span><span></span>
<span>constructam ponto iaciunt, sic illa ruinam</span><span></span>
<span>prona trahit penitusque vadis inlisa recumbit;</span><span></span>
<span>miscent se maria et nigrae attolluntur harenae,</span><span></span>
<span><span></span><span></span>tum sonitu Prochyta alta tremit durumque cubile</span><span></span>
<span>Inarime Iovis imperiis imposta Typhoeo.</span><span></span>
<span>Hic Mars armipotens animum virisque Latinis</span><span></span>
<span>addidit et stimulos acris sub pectore vertit,</span><span></span>
<span>immisitque Fugam Teucris atrumque Timorem.</span><span></span>
<span><span></span><span></span>undique conveniunt, quoniam data copia pugnae,</span><span></span>
<span>bellatorque animo deus incidit . . .</span><span></span>
<span>Pandarus, ut fuso germanum corpore cernit</span><span></span>
<span>et quo sit fortuna loco, qui casus agat res,</span><span></span>
<span>portam vi magna converso cardine torquet</span><span></span>
<span><span></span><span></span>obnixus latis umeris, multosque suorum</span><span></span>
<span>moenibus exclusos duro in certamine linquit;</span><span></span>
<span>ast alios secum includit recipitque ruentis,</span><span></span>
<span>demens, qui Rutulum in medio non agmine regem</span><span></span>
<span>viderit inrumpentem ultroque incluserit urbi,</span><span></span>
<span><span></span><span></span>immanem veluti pecora inter inertia tigrim.</span><span></span>
<span>continuo nova lux oculis effulsit et arma</span><span></span>
<span>horrendum sonuere, tremunt in vertice cristae</span><span></span>
<span>sanguineae clipeoque micantia fulmina mittit.</span><span></span>
<span>agnoscunt faciem invisam atque immania membra</span><span></span>
<span><span></span><span></span>turbati subito Aeneadae. tum Pandarus ingens</span><span></span>
<span>emicat et mortis fraternae fervidus ira</span><span></span>
</p>
</section><section><ul><li><sup>723</sup>qui <span>M</span>: quis <span>PR</span>
</li><li><sup>724</sup>magna <span>M</span>: multa <span>PR</span> (1.231)</li></ul></section></section><span>164</span></div><div><section><header><hgroup><h1>Aeneid</h1></hgroup></header><section>
<p>
<span>effatur: “non haec dotalis regia Amatae,</span><span></span>
<span>nec muris cohibet patriis media Ardea Turnum.</span><span></span>
<span>castra inimica vides, nulla hinc exire potestas.”</span><span></span>
<span><span></span><span></span>olli subridens sedato pectore Turnus:</span><span></span>
<span>“incipe, si qua animo virtus, et consere dextram,</span><span></span>
<span>hic etiam inventum Priamo narrabis Achillem.”</span><span></span>
<span>dixerat. ille rudem nodis et cortice crudo</span><span></span>
<span>intorquet summis adnixus viribus hastam;</span><span></span>
<span><span></span><span></span>excepere aurae, vulnus Saturnia Iuno</span><span></span>
<span>detorsit veniens, portaeque infigitur hasta.</span><span></span>
<span>“at non hoc telum, mea quod vi dextera versat,</span><span></span>
<span>effugies, neque enim is teli nec vulneris auctor”:</span><span></span>
<span>sic ait, et sublatum alte consurgit in ensem</span><span></span>
<span><span></span><span></span>et mediam ferro gemina inter tempora frontem</span><span></span>
<span>dividit impubisque immani vulnere malas.</span><span></span>
<span>fit sonus, ingenti concussa est pondere tellus;</span><span></span>
<span>conlapsos artus atque arma cruenta cerebro</span><span></span>
<span>sternit humi moriens, atque illi partibus aequis</span><span></span>
<span><span></span><span></span>huc caput atque illuc umero ex utroque pependit.</span><span></span>
<span>Diffugiunt versi trepida formidine Troes,</span><span></span>
<span>et si continuo victorem ea cura subisset,</span><span></span>
<span>rumpere claustra manu sociosque immittere portis,</span><span></span>
<span>ultimus ille dies bello gentique fuisset.</span><span></span>
<span><span></span><span></span>sed furor ardentem caedisque insana cupido</span><span></span>
<span>egit in adversos . . . principio Phalerim et succiso poplite Gygen</span><span></span>
<span>excipit, hinc raptas fugientibus ingerit hastas</span><span></span>
<span>in tergus, Iuno viris animumque ministrat.</span><span></span>
<span><span></span><span></span>addit Halyn comitem et confixa Phegea parma,</span><span></span>
<span>ignaros deinde in muris Martemque cientis</span><span></span>
</p>
</section><section><ul><li><sup>764</sup>tergus <span>PR</span>: tergum <span>M</span>
</li></ul></section></section><span>166</span></div><div><section><header><hgroup><h1>Aeneid</h1></hgroup></header><section>
<p>
<span>Alcandrumque Haliumque Noëmonaque Prytanimque.</span><span></span>
<span>Lyncea tendentem contra sociosque vocantem</span><span></span>
<span>vibranti gladio conixus ab aggere dexter</span><span></span>
<span><span></span><span></span>occupat, huic uno deiectum comminus ictu</span><span></span>
<span>cum galea longe iacuit caput. inde ferarum</span><span></span>
<span>vastatorem Amycum, quo non felicior alter</span><span></span>
<span>unguere tela manu ferrumque armare veneno,</span><span></span>
<span>et Clytium Aeoliden et amicum Crethea Musis,</span><span></span>
<span><span></span><span></span>Crethea Musarum comitem, cui carmina semper</span><span></span>
<span>et citharae cordi numerosque intendere nervis,</span><span></span>
<span>semper equos atque arma virum pugnasque canebat.</span><span></span>
<span>Tandem ductores audita caede suorum</span><span></span>
<span>conveniunt Teucri, Mnestheus acerque Serestus,</span><span></span>
<span><span></span><span></span>palantisque vident socios hostemque receptum.</span><span></span>
<span>et Mnestheus: “quo deinde fugam, quo tenditis?” inquit.</span><span></span>
<span>“quos alios muros, quaeve ultra moenia habetis?</span><span></span>
<span>unus homo et vestris, o cives, undique saeptus</span><span></span>
<span>aggeribus tantas strages impune per urbem</span><span></span>
<span><span></span><span></span>ediderit? iuvenum primos tot miserit Orco?</span><span></span>
<span>non infelicis patriae veterumque deorum</span><span></span>
<span>et magni Aeneae, segnes, miseretque pudetque?”</span><span></span>
<span>Talibus accensi firmantur et agmine denso</span><span></span>
<span>consistunt. Turnus paulatim excedere pugnae</span><span></span>
<span><span></span><span></span>et fluvium petere ac partem quae cingitur unda.</span><span></span>
<span>acrius hoc Teucri clamore incumbere magno</span><span></span>
<span>et glomerare manum, ceu saevum turba leonem</span><span></span>
<span>cum telis premit infensis; at territus ille,</span><span></span>
<span>asper, acerba tuens, retro redit et neque terga</span><span></span>
</p>
</section><section><ul><li><sup>773</sup>unguere <span>P</span>
<sup>2</sup>
<span>R</span>: ungere <span>M</span>: tinguere <span>P</span>
<sup>1</sup> (?), <span>Bentley</span>
</li><li><sup>782</sup>quaeve <span>P</span>: quae iam <span>MR</span>
</li><li><sup>789</sup>pugnae <span>PR</span> (10.441): pugna <span>M</span>
</li></ul></section></section><span>168</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>ira dare aut virtus patitur, nec tendere contra</span><span></span>
<span>ille quidem hoc cupiens potis est per tela virosque.</span><span></span>
<span>haud aliter retro dubius vestigia Turnus</span><span></span>
<span>improperata refert et mens exaestuat ira.</span><span></span>
<span>quin etiam bis tum medios invaserat hostis,</span><span></span>
<span><span></span><span></span>bis confusa fuga per muros agmina vertit;</span><span></span>
<span>sed manus e castris propere coit omnis in unum</span><span></span>
<span>nec contra viris audet Saturnia Iuno</span><span></span>
<span>sufficere; aériam caelo nam Iuppiter Irim</span><span></span>
<span>demisit germanae haud mollia iussa ferentem,</span><span></span>
<span><span></span><span></span>ni Turnus cedat Teucrorum moenibus altis.</span><span></span>
<span>ergo nec clipeo iuvenis subsistere tantum</span><span></span>
<span>nec dextra valet, iniectis sic undique telis</span><span></span>
<span>obruitur. strepit adsiduo cava tempora circum</span><span></span>
<span>tinnitu galea et saxis solida aera fatiscunt</span><span></span>
<span><span></span><span></span>discussaeque iubae, capiti nec sufficit umbo</span><span></span>
<span>ictibus; ingeminant hastis et Troes et ipse</span><span></span>
<span>fulmineus Mnestheus. tum toto corpore sudor</span><span></span>
<span>liquitur et piceum (nec respirare potestas)</span><span></span>
<span>flumen agit, fessos quatit aeger anhelitus artus.</span><span></span>
<span><span></span><span></span>tum demum praeceps saltu sese omnibus armis</span><span></span>
<span>in fluvium dedit. ille suo cum gurgite flavo</span><span></span>
<span>accepit venientem ac mollibus extulit undis</span><span></span>
<span>et laetum sociis abluta caede remisit.</span><span></span>
</p>
</section></section><span>170</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber X</span></h2>
<p>
<span>
Panditur interea domus omnipotentis Olympi</span><span></span>
<span>conciliumque vocat divum pater atque hominum rex</span><span></span>
<span>sideream in sedem, terras unde arduus omnis</span><span></span>
<span>castraque Dardanidum aspectat populosque Latinos.</span><span></span>
<span><span></span><span></span>considunt tectis bipatentibus, incipit ipse:</span><span></span>
<span>“caelicolae magni, quianam sententia vobis</span><span></span>
<span>versa retro tantumque animis certatis iniquis?</span><span></span>
<span>abnueram bello Italiam concurrere Teucris.</span><span></span>
<span>quae contra vetitum discordia? quis metus aut hos</span><span></span>
<span><span></span><span></span>aut hos arma sequi ferrumque lacessere suasit?</span><span></span>
<span>adveniet iustum pugnae (ne arcessite) tempus,</span><span></span>
<span>cum fera Karthago Romanis arcibus olim</span><span></span>
<span>exitium magnum atque Alpes immittet apertas:</span><span></span>
<span>tum certare odiis, tum res rapuisse licebit.</span><span></span>
<span><span></span><span></span>nunc sinite et placitum laeti componite foedus.”</span><span></span>
<span>Iuppiter haec paucis; at non Venus aurea contra</span><span></span>
<span>pauca refert…</span><span></span>
<span>“o pater, o hominum rerumque aeterna potestas</span><span></span>
<span>(namque aliud quid sit quod iam implorare queamus?),</span><span></span>
<span><span></span><span></span>cernis ut insultent Rutuli, Turnusque feratur</span><span></span>
</p>
</section></section><span>172</span></div><div><section><header><hgroup><h1>Aeneid</h1></hgroup></header><section>
<p>
<span>per medios insignis equis tumidusque secundo</span><span></span>
<span>Marte ruat? non clausa tegunt iam moenia Teucros;</span><span></span>
<span>quin intra portas atque ipsis proelia miscent</span><span></span>
<span>aggeribus murorum, et inundant sanguine fossae.</span><span></span>
<span><span></span><span></span>Aeneas ignarus abest. numquamne levari</span><span></span>
<span>obsidione sines? muris iterum imminet hostis</span><span></span>
<span>
nascentis Troiae nec non exercitus alter,</span><span></span>
<span>atque iterum in Teucros Aetolis surgit ab Arpis</span><span></span>
<span>Tydides. equidem credo, mea vulnera restant</span><span></span>
<span><span></span><span></span>et tua progenies mortalia demoror arma.</span><span></span>
<span>si sine pace tua atque invito numine Troes</span><span></span>
<span>Italiam petiere, luant peccata neque illos</span><span></span>
<span>iuveris auxilio; sin tot responsa secuti</span><span></span>
<span>quae superi manesque dabant, cur nunc tua quisquam</span><span></span>
<span><span></span><span></span>vertere iussa potest aut cur nova condere fata?</span><span></span>
<span>quid repetam exustas Erycino in litore classis,</span><span></span>
<span>quid tempestatum regem ventosque furentis</span><span></span>
<span>Aeolia excitos aut actam nubibus Irim?</span><span></span>
<span>nunc etiam manis (haec intemptata manebat</span><span></span>
<span><span></span><span></span>sors rerum) movet et superis immissa repente</span><span></span>
<span>Allecto medias Italum bacchata per urbes.</span><span></span>
<span>nil super imperio moveor. speravimus ista,</span><span></span>
<span>dum fortuna fuit. vincant, quos vincere mavis.</span><span></span>
<span>si nulla est regio Teucris quam det tua coniunx</span><span></span>
<span><span></span><span></span>dura, per eversae, genitor, fumantia Troiae</span><span></span>
<span>excidia obtestor: liceat dimittere ab armis</span><span></span>
<span>incolumem Ascanium, liceat superesse nepotem.</span><span></span>
<span>Aeneas sane ignotis iactetur in undis</span><span></span>
</p>
</section><section><ul><li><sup>24</sup>murorum] moerorum (“<span>pro</span> murorum <span>antique” Servius</span>) <span>P, as at</span> 144 <span>and</span> 11.382 <span>in the same phrase</span> ǀ fossae <span>MR</span>: fossas <span>PV</span>
</li><li><sup>35</sup>iussa <span>MP</span>: iura <span>R</span>
</li><li><sup>48</sup>sane <span>MP</span>: procul <span>R</span>
</li></ul></section></section><span>174</span></div><div><section><header><hgroup><h1>Aeneid</h1></hgroup></header><section>
<p>
<span>et, quacumque viam dederit Fortuna, sequatur:</span><span></span>
<span><span></span><span></span>hunc tegere et dirae valeam subducere pugnae.</span><span></span>
<span>est Amathus, est celsa mihi Paphus atque Cythera</span><span></span>
<span>Idaliaeque domus: positis inglorius armis</span><span></span>
<span>
exigat hic aevum. magna dicione iubeto</span><span></span>
<span>Karthago premat Ausoniam; nihil urbibus inde</span><span></span>
<span><span></span><span></span>obstabit Tyriis. quid pestem evadere belli</span><span></span>
<span>iuvit et Argolicos medium fugisse per ignis</span><span></span>
<span>totque maris vastaeque exhausta pericula terrae,</span><span></span>
<span>dum Latium Teucri recidivaque Pergama quaerunt?</span><span></span>
<span>non satius cineres patriae insedisse supremos</span><span></span>
<span><span></span><span></span>atque solum quo Troia fuit? Xanthum et Simoenta</span><span></span>
<span>redde, oro, miseris iterumque revolvere casus</span><span></span>
<span>da, pater, Iliacos Teucris.” tum regia Iuno</span><span></span>
<span>acta furore gravi: “quid me alta silentia cogis</span><span></span>
<span>rumpere et obductum verbis vulgare dolorem?</span><span></span>
<span><span></span><span></span>Aenean hominum quisquam divumque subegit</span><span></span>
<span>bella sequi aut hostem regi se inferre Latino?</span><span></span>
<span>Italiam petiit fatis auctoribus (esto)</span><span></span>
<span>Cassandrae impulsus furiis: num linquere castra</span><span></span>
<span>hortati sumus aut vitam committere ventis?</span><span></span>
<span><span></span><span></span>num puero summam belli, num credere muros,</span><span></span>
<span>Tyrrhenamque fidem aut gentis agitare quietas?</span><span></span>
<span>quis deus in fraudem, quae dura potentia nostra</span><span></span>
<span>egit? ubi hic Iuno demissave nubibus Iris?</span><span></span>
<span>indignum est Italos Troiam circumdare flammis</span><span></span>
<span><span></span><span></span>nascentem et patria Turnum consistere terra,</span><span></span>
<span>cui Pilumnus avus, cui diva Venilia mater:</span><span></span>
<span>quid face Troianos atra vim ferre Latinis,</span><span></span>
<span>arva aliena iugo premere atque avertere praedas?</span><span></span>
</p>
</section><section><ul><li><sup>49</sup>quacumque <span>P</span>: quamcumque <span>MR</span>
</li><li><sup>71</sup>Tyrrhenamque <span>MP</span>: Tyrrhenamve <span>RV</span>
</li></ul></section></section><span>176</span></div><div><section><header><hgroup><h1>Aeneid</h1></hgroup></header><section>
<p>
<span>
quid soceros legere et gremiis abducere pactas,</span><span></span>
<span><span></span><span></span>pacem orare manu, praefigere puppibus arma?</span><span></span>
<span>tu potes Aenean manibus subducere Graium</span><span></span>
<span>proque viro nebulam et ventos obtendere inanis,</span><span></span>
<span>et potes in totidem classem convertere nymphas:</span><span></span>
<span>nos aliquid Rutulos contra iuvisse nefandum est?</span><span></span>
<span><span></span><span></span>‘Aeneas ignarus abest’: ignarus et absit.</span><span></span>
<span>est Paphus Idaliumque tibi, sunt alta Cythera:</span><span></span>
<span>quid gravidam bellis urbem et corda aspera temptas?</span><span></span>
<span>nosne tibi fluxas Phrygiae res vertere fundo</span><span></span>
<span>conamur? nos? an miseros qui Troas Achivis</span><span></span>
<span><span></span><span></span>obiecit? quae causa fuit consurgere in arma</span><span></span>
<span>Europamque Asiamque et foedera solvere furto?</span><span></span>
<span>me duce Dardanius Spartam expugnavit adulter,</span><span></span>
<span>aut ego tela dedi fovive Cupidine bella?</span><span></span>
<span>tum decuit metuisse tuis: nunc sera querelis</span><span></span>
<span><span></span><span></span>haud iustis adsurgis et inrita iurgia iactas.”</span><span></span>
<span>Talibus orabat Iuno, cunctique fremebant</span><span></span>
<span>caelicolae adsensu vario, ceu flamina prima</span><span></span>
<span>cum deprensa fremunt silvis et caeca volutant</span><span></span>
<span>murmura venturos nautis prodentia ventos.</span><span></span>
<span><span></span><span></span>tum pater omnipotens, rerum cui prima potestas,</span><span></span>
<span>infit (eo dicente deum domus alta silescit</span><span></span>
<span>et tremefacta solo tellus, silet arduus aether,</span><span></span>
<span>tum Zephyri posuere, premit placida aequora pontus).</span><span></span>
<span>“Accipite ergo animis atque haec mea figite dicta.</span><span></span>
</p>
</section><section><ul><li><sup>83</sup>classem <span>PR</span>: classes <span>M</span>
</li><li><sup>96</sup>Iuno <span>MR</span>: dictis (6.124) <span>P</span>
</li><li><sup>100</sup>prima <span>MR</span>: summa <span>P</span>
</li><li><sup>104</sup>= 3.250</li></ul></section></section><span>178</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>quandoquidem Ausonios coniungi foedere Teucris</span><span></span>
<span>haud licitum, nec vestra capit discordia finem,</span><span></span>
<span>quae cuique est fortuna hodie, quam quisque secat spem,</span><span></span>
<span>Tros Rutulusne fuat, nullo discrimine habebo,</span><span></span>
<span>seu fatis Italum castra obsidione tenentur</span><span></span>
<span><span></span><span></span>sive errore malo Troiae monitisque sinistris.</span><span></span>
<span>nec Rutulos solvo. sua cuique exorsa laborem</span><span></span>
<span>fortunamque ferent. rex Iuppiter omnibus idem.</span><span></span>
<span>fata viam invenient.” Stygii per flumina fratris,</span><span></span>
<span>per pice torrentis atraque voragine ripas</span><span></span>
<span><span></span><span></span>adnuit et totum nutu tremefecit Olympum.</span><span></span>
<span>hic finis fandi. solio tum Iuppiter aureo</span><span></span>
<span>surgit, caelicolae medium quem ad limina ducunt.</span><span></span>
<span>Interea Rutuli portis circum omnibus instant</span><span></span>
<span>sternere caede viros et moenia cingere flammis.</span><span></span>
<span><span></span><span></span>at legio Aeneadum vallis obsessa tenetur</span><span></span>
<span>nec spes ulla fugae. miseri stant turribus altis</span><span></span>
<span>nequiquam et rara muros cinxere corona</span><span></span>
<span>Asius Imbrasides Hicetaoniusque Thymoetes</span><span></span>
<span>Assaracique duo et senior cum Castore Thymbris,</span><span></span>
<span><span></span><span></span>prima acies; hos germani Sarpedonis ambo</span><span></span>
<span>et Clarus et Thaemon Lycia comitantur ab alta.</span><span></span>
<span>fert ingens toto conixus corpore saxum,</span><span></span>
<span>haud partem exiguam montis, Lyrnesius Acmon,</span><span></span>
<span>nec Clytio genitore minor nec fratre Menestheo.</span><span></span>
<span><span></span><span></span>hi iaculis, illi certant defendere saxis</span><span></span>
<span>molirique ignem nervoque aptare sagittas.</span><span></span>
<span>ipse inter medios, Veneris iustissima cura,</span><span></span>
<span>Dardanius caput, ecce, puer detectus honestum,</span><span></span>
<span>qualis gemma micat fulvum quae dividit aurum,</span><span></span>
</p>
</section><section><ul><li><sup>126</sup>alta <span>MR</span>: Ida (12.412) <span>P</span>
</li></ul></section></section><span>180</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>aut collo decus aut capiti, vel quale per artem</span><span></span>
<span>inclusum buxo aut Oricia terebintho</span><span></span>
<span>lucet ebur; fusos cervix cui lactea crinis</span><span></span>
<span>accipit et molli subnectens circulus auro.</span><span></span>
<span>te quoque magnanimae viderunt, Ismare, gentes</span><span></span>
<span><span></span><span></span>vulnera derigere et calamos armare veneno,</span><span></span>
<span>Maeonia generose domo, ubi pinguia culta</span><span></span>
<span>exercentque viri Pactolusque inrigat auro.</span><span></span>
<span>adfuit et Mnestheus, quem pulsi pristina Turni</span><span></span>
<span>aggere murorum sublimem gloria tollit,</span><span></span>
<span><span></span><span></span>et Capys: hinc nomen Campanae ducitur urbi.</span><span></span>
<span>Illi inter sese duri certamina belli</span><span></span>
<span>contulerant: media Aeneas freta nocte secabat.</span><span></span>
<span>namque ut ab Euandro castris ingressus Etruscis</span><span></span>
<span>regem adit et regi memorat nomenque genusque</span><span></span>
<span><span></span><span></span>quidve petat quidve ipse ferat, Mezentius arma</span><span></span>
<span>quae sibi conciliet, violentaque pectora Turni</span><span></span>
<span>edocet, humanis quae sit fiducia rebus</span><span></span>
<span>admonet immiscetque preces, haud fit mora, Tarchon</span><span></span>
<span>iungit opes foedusque ferit; tum libera fati</span><span></span>
<span><span></span><span></span>classem conscendit iussis gens Lydia divum</span><span></span>
<span>externo commissa duci. Aeneïa puppis</span><span></span>
<span>prima tenet rostro Phrygios subiuncta leones,</span><span></span>
<span>imminet Ida super, profugis gratissima Teucris.</span><span></span>
<span>hic magnus sedet Aeneas secumque volutat</span><span></span>
<span><span></span><span></span>eventus belli varios, Pallasque sinistro</span><span></span>
<span>adfixus lateri iam quaerit sidera, opacae</span><span></span>
<span>noctis iter, iam quae passus terraque marique.</span><span></span>
</p>
</section><section><ul><li><sup>138</sup>subnectens <span>PR</span>: subnectit <span>M</span>
</li><li><sup>144</sup>murorum] meorum <span>P</span> (<span>see on</span> 24)</li></ul></section></section><span>182</span></div><div><section><header><hgroup><h1>Aeneid</h1></hgroup></header><section>
<p>
<span>Pandite nunc Helicona, deae, cantusque movete,</span><span></span>
<span>quae manus interea Tuscis comitetur ab oris</span><span></span>
<span><span></span><span></span>Aenean armetque rates pelagoque vehatur.</span><span></span>
<span>Massicus aerata princeps secat aequora Tigri,</span><span></span>
<span>sub quo mille manus iuvenum, qui moenia Clusi</span><span></span>
<span>quique urbem liquere Cosas, quîs tela sagittae</span><span></span>
<span>gorytique leves umeris et letifer arcus.</span><span></span>
<span><span></span><span></span>una torvus Abas: huic totum insignibus armis</span><span></span>
<span>agmen et aurato fulgebat Apolline puppis.</span><span></span>
<span>sescentos illi dederat Populonia mater</span><span></span>
<span>expertos belli iuvenes, ast Ilva trecentos</span><span></span>
<span>insula inexhaustis Chalybum generosa metallis.</span><span></span>
<span><span></span><span></span>tertius ille hominum divumque interpres Asilas,</span><span></span>
<span>cui pecudum fibrae, caeli cui sidera parent</span><span></span>
<span>et linguae volucrum et praesagi fulminis ignes,</span><span></span>
<span>mille rapit densos acie atque horrentibus hastis.</span><span></span>
<span>hos parere iubent Alpheae ab origine Pisae,</span><span></span>
<span><span></span><span></span>urbs Etrusca solo. sequitur pulcherrimus Astur,</span><span></span>
<span>Astur equo fidens et versicoloribus armis.</span><span></span>
<span>ter centum adiciunt (mens omnibus una sequendi)</span><span></span>
<span>
qui Caerete domo, qui sunt Minionis in arvis,</span><span></span>
<span>et Pyrgi veteres intempestaeque Graviscae.</span><span></span>
<span><span></span><span></span>Non ego te, Ligurum ductor fortissime bello,</span><span></span>
<span>transierim, Cunere, et paucis comitate Cupavo,</span><span></span>
<span>cuius olorinae surgunt de vertice pennae</span><span></span>
<span>(crimen, Amor, vestrum) formaeque insigne paternae.</span><span></span>
</p>
</section><section><ul><li><sup>179</sup>Alpheae <span>PR</span>: Alphea <span>M</span>
</li><li><sup>186</sup>Cunere <span>Timpanaro</span>: cunare <span>Servius Auctus</span>: cunerae <span>P</span>: cummare <span>R</span>: cinyrae <span>M</span>: cinere <span>V</span>
</li></ul></section></section><span>184</span></div><div><section><header><hgroup><h1>Aeneid</h1></hgroup></header><section>
<p>
<span>namque ferunt luctu Cycnum Phaëthontis amati,</span><span></span>
<span><span></span><span></span>populeas inter frondes umbramque sororum</span><span></span>
<span>dum canit et maestum Musa solatur amorem,</span><span></span>
<span>canentem molli pluma duxisse senectam</span><span></span>
<span>linquentem terras et sidera voce sequentem.</span><span></span>
<span>filius aequalis comitatus classe catervas</span><span></span>
<span><span></span><span></span>ingentem remis Centaurum promovet: ille</span><span></span>
<span>instat aquae saxumque undis immane minatur</span><span></span>
<span>arduus, et longa sulcat maria alta carina.</span><span></span>
<span>Ille etiam patriis agmen ciet Ocnus ab oris,</span><span></span>
<span>fatidicae Mantus et Tusci filius amnis,</span><span></span>
<span><span></span><span></span>qui muros matrisque dedit tibi, Mantua, nomen,</span><span></span>
<span>Mantua dives avis, sed non genus omnibus unum:</span><span></span>
<span>gens illi triplex, populi sub gente quaterni,</span><span></span>
<span>ipsa caput populis, Tusco de sanguine vires.</span><span></span>
<span>hinc quoque quingentos in se Mezentius armat,</span><span></span>
<span><span></span><span></span>quos patre Benaco velatus harundine glauca</span><span></span>
<span>Mincius infesta ducebat in aequora pinu.</span><span></span>
<span>it gravis Aulestes centenaque arbore fluctum</span><span></span>
<span>verberat adsurgens, spumant vada marmore verso.</span><span></span>
<span>
hunc vehit immanis Triton et caerula concha</span><span></span>
<span><span></span><span></span>exterrens freta, cui laterum tenus hispida nanti</span><span></span>
<span>frons hominem praefert, in pristim desinit alvus,</span><span></span>
<span>spumea semifero sub pectore murmurat unda.</span><span></span>
<span>tot lecti proceres ter denis navibus ibant</span><span></span>
<span>subsidio Troiae et campos salis aere secabant.</span><span></span>
<span><span></span><span></span>Iamque dies caelo concesserat almaque curru</span><span></span>
<span>noctivago Phoebe medium pulsabat Olympum:</span><span></span>
</p></section></section><span>186</span></div><div><section><header><hgroup><h1>Aeneid</h1></hgroup></header><section><p>
<span>Aeneas (neque enim membris dat cura quietem)</span><span></span>
<span>ipse sedens clavumque regit velisque ministrat.</span><span></span>
<span>atque illi medio in spatio chorus, ecce, suarum</span><span></span>
<span><span></span><span></span>occurrit comitum: nymphae, quas alma Cybebe</span><span></span>
<span>numen habere maris nymphasque e navibus esse</span><span></span>
<span>iusserat, innabant pariter fluctusque secabant,</span><span></span>
<span>quot prius aeratae steterant ad litora prorae.</span><span></span>
<span>agnoscunt longe regem lustrantque choreis;</span><span></span>
<span><span></span><span></span>quarum quae fandi doctissima Cymodocea</span><span></span>
<span>pone sequens dextra puppim tenet ipsaque dorso</span><span></span>
<span>eminet ac laeva tacitis subremigat undis.</span><span></span>
<span>tum sic ignarum adloquitur: “vigilasne, deum gens,</span><span></span>
<span>Aenea? vigila et velis immitte rudentis.</span><span></span>
<span><span></span><span></span>nos sumus, Idaeae sacro de vertice pinus,</span><span></span>
<span>nunc pelagi nymphae, classis tua. perfidus ut nos</span><span></span>
<span>praecipitis ferro Rutulus flammaque premebat,</span><span></span>
<span>rupimus invitae tua vincula teque per aequor</span><span></span>
<span>quaerimus. hanc genetrix faciem miserata refecit</span><span></span>
<span>
 et dedit esse deas aevumque agitare sub undis.</span><span></span>
<span><span></span><span></span>at puer Ascanius muro fossisque tenetur</span><span></span>
<span>tela inter media atque horrentis Marte Latinos.</span><span></span>
<span>iam loca iussa tenet forti permixtus Etrusco</span><span></span>
<span>Arcas eques; medias illis opponere turmas,</span><span></span>
<span><span></span><span></span>ne castris iungant, certa est sententia Turno.</span><span></span>
<span>surge age et Aurora socios veniente vocari</span><span></span>
<span>primus in arma iube, et clipeum cape quem dedit ipse</span><span></span>
<span>invictum ignipotens atque oras ambiit auro.</span><span></span>
<span>crastina lux, mea si non inrita dicta putaris,</span><span></span>
<span><span></span><span></span>ingentis Rutulae spectabit caedis acervos.”</span><span></span>
</p>
</section><section><ul><li><sup>237</sup>horrentis <span>MR</span>: ardentis <span>P: V illegible</span>
</li><li><sup>238</sup>tenet <span>PR</span>: tenent <span>MV</span>
</li><li><sup>245</sup>spectabit <span>RV</span>: spectabis <span>MP</span>
</li></ul></section></section><span>188</span></div><div><section><header><hgroup><h1>Aeneid</h1></hgroup></header><section>
<p>
<span>dixerat et dextra discedens impulit altam</span><span></span>
<span>haud ignara modi puppim: fugit illa per undas</span><span></span>
<span>ocior et iaculo et ventos aequante sagitta.</span><span></span>
<span>inde aliae celerant cursus. stupet inscius ipse</span><span></span>
<span><span></span><span></span>Tros Anchisiades, animos tamen omine tollit.</span><span></span>
<span>tum breviter supera aspectans convexa precatur:</span><span></span>
<span>“alma parens Idaea deum, cui Dindyma cordi</span><span></span>
<span>turrigeraeque urbes biiugique ad frena leones,</span><span></span>
<span>tu mihi nunc pugnae princeps, tu rite propinques</span><span></span>
<span><span></span><span></span>augurium Phrygibusque adsis pede, diva, secundo.”</span><span></span>
<span>tantum effatus, et interea revoluta ruebat</span><span></span>
<span>matura iam luce dies noctemque fugarat;</span><span></span>
<span>principio sociis edicit signa sequantur</span><span></span>
<span>atque animos aptent armis pugnaeque parent se.</span><span></span>
<span><span></span><span></span>Iamque in conspectu Teucros habet et sua castra</span><span></span>
<span>stans celsa in puppi, clipeum cum deinde sinistra</span><span></span>
<span>
 extulit ardentem. clamorem ad sidera tollunt</span><span></span>
<span>Dardanidae e muris, spes addita suscitat iras,</span><span></span>
<span>tela manu iaciunt, quales sub nubibus atris</span><span></span>
<span><span></span><span></span>Strymoniae dant signa grues atque aethera tranant</span><span></span>
<span>cum sonitu, fugiuntque Notos clamore secundo.</span><span></span>
<span>at Rutulo regi ducibusque ea mira videri</span><span></span>
<span>Ausoniis, donec versas ad litora puppis</span><span></span>
<span>respiciunt totumque adlabi classibus aequor.</span><span></span>
<span><span></span><span></span>ardet apex capiti, tristisque a vertice flamma</span><span></span>
<span>funditur et vastos umbo vomit aureus ignis:</span><span></span>
<span>non secus ac liquida si quando nocte cometae</span><span></span>
<span>sanguinei lugubre rubent, aut Sirius ardor</span><span></span>
</p>
</section><section><ul><li><sup>251</sup>supera <span>R</span>: super <span>MPV</span>
</li><li><sup>256</sup>ruebat <span>M</span>
<sup>2</sup>
<span>PR</span>: rubebat <span>P</span>
<sup>2</sup>: <span>V illegible</span>
</li><li><sup>270</sup>tristisque <span>Faernus</span>: cristisque <span>MPR</span> ǀ a <span>M</span>: ac <span>PR</span>
</li></ul></section></section><span>190</span></div><div><section><header><hgroup><h1>Aeneid</h1></hgroup></header><section>
<p>
<span>ille sitim morbosque ferens mortalibus aegris</span><span></span>
<span><span></span><span></span>nascitur et laevo contristat lumine caelum.</span><span></span>
<span>Haud tamen audaci Turno fiducia cessit</span><span></span>
<span>litora praecipere et venientis pellere terra.</span><span></span>
<span>
<span>ultro animos tollit dictis atque increpat ultro,</span></span><span></span>
<span>“quod votis optastis adest, perfringere dextra.</span><span></span>
<span><span></span><span></span>in manibus Mars ipse, viri! nunc coniugis esto</span><span></span>
<span>quisque suae tectique memor, nunc magna referto</span><span></span>
<span>facta, patrum laudes. ultro occurramus ad undam</span><span></span>
<span>dum trepidi egressisque labant vestigia prima.</span><span></span>
<span>audentis Fortuna iuvat…”</span><span></span>
<span><span></span><span></span>haec ait, et secum versat quos ducere contra</span><span></span>
<span>vel quibus obsessos possit concredere muros.</span><span></span>
<span>Interea Aeneas socios de puppibus altis</span><span></span>
<span>pontibus exponit. multi servare recursus</span><span></span>
<span>languentis pelagi et brevibus se credere saltu,</span><span></span>
<span><span></span><span></span>per remos alii. speculatus litora Tarchon,</span><span></span>
<span>qua vada non spirant nec fracta remurmurat unda,</span><span></span>
<span>sed mare inoffensum crescenti adlabitur aestu,</span><span></span>
<span>advertit subito proram sociosque precatur:</span><span></span>
<span>“nunc, o lecta manus, validis incumbite remis;</span><span></span>
<span><span></span><span></span>tollite, ferte rates, inimicam findite rostris</span><span></span>
<span>hanc terram, sulcumque sibi premat ipsa carina.</span><span></span>
<span>frangere nec tali puppim statione recuso</span><span></span>
<span>arrepta tellure semel.” quae talia postquam</span><span></span>
<span>effatus Tarchon, socii consurgere tonsis</span><span></span>
<span><span></span><span></span>spumantisque rates arvis inferre Latinis,</span><span></span>
<span>donec rostra tenent siccum et sedere carinae</span><span></span>
<span>omnes innocuae. sed non puppis tua, Tarchon:</span><span></span>
</p>
</section><section><ul><li><sup>278</sup>(= 9.127) <span>R</span>] <span>om. MP</span>
</li><li><sup>280</sup>viri <span>R</span>: viris <span>MP</span>
</li><li><sup>281</sup>referto <span>MR</span>: referte <span>P</span>
</li><li><sup>283</sup>egressisque <span>MP</span>: egressique <span>R</span>
</li><li><sup>291</sup>spirant <span>M</span>: sperat <span>PR</span>
</li><li><sup>293</sup>proram <span>M</span>
<sup>2</sup>: proras <span>MP</span>: prora <span>R</span>
</li></ul></section></section><span>192</span></div><div><section><header><hgroup><h1>Aeneid</h1></hgroup></header><section>
<p>
<span>namque inflicta vadis, dorso dum pendet iniquo</span><span></span>
<span>anceps sustentata diu fluctusque fatigat,</span><span></span>
<span><span></span><span></span>solvitur atque viros mediis exponit in undis,</span><span></span>
<span>fragmina remorum quos et fluitantia transtra</span><span></span>
<span>impediunt retrahitque pedes simul unda relabens.</span><span></span>
<span>Nec Turnum segnis retinet mora, sed rapit acer</span><span></span>
<span>totam aciem in Teucros et contra in litore sistit.</span><span></span>
<span><span></span><span></span>signa canunt. primus turmas invasit agrestis</span><span></span>
<span>Aeneas, omen pugnae, stravitque Latinos</span><span></span>
<span>occiso Therone, virum qui maximus ultro</span><span></span>
<span>Aenean petit. huic gladio perque aerea suta,</span><span></span>
<span>per tunicam squalentem auro latus haurit apertum.</span><span></span>
<span><span></span><span></span>inde Lichan ferit exsectum iam matre perempta</span><span></span>
<span>et tibi, Phoebe, sacrum: casus evadere ferri</span><span></span>
<span>quo licuit parvo? nec longe Cissea durum</span><span></span>
<span>immanemque Gyan sternentis agmina clava</span><span></span>
<span>deiecit leto; nihil illos Herculis arma</span><span></span>
<span><span></span><span></span>nec validae iuvere manus genitorque Melampus,</span><span></span>
<span>Alcidae comes usque gravis dum terra labores</span><span></span>
<span>praebuit. ecce Pharo, voces dum iactat inertis,</span><span></span>
<span>intorquens iaculum clamanti sistit in ore.</span><span></span>
<span>tu quoque, flaventem prima lanugine malas</span><span></span>
<span><span></span><span></span>dum sequeris Clytium infelix, nova gaudia, Cydon,</span><span></span>
<span>Dardania stratus dextra, securus amorum</span><span></span>
<span>qui iuvenum tibi semper erant, miserande iaceres,</span><span></span>
<span>ni fratrum stipata cohors foret obvia, Phorci</span><span></span>
<span>progenies, septem numero, septenaque tela</span><span></span>
<span><span></span><span></span>coniciunt; partim galea clipeoque resultant</span><span></span>
<span>inrita, deflexit partim stringentia corpus</span><span></span>
</p>
</section><section><ul><li><sup>307</sup>pedes <span>MPR</span>: pedem <span>M</span>
<sup>2</sup>
</li><li><sup>317</sup>quo <span>P</span>
<sup>2</sup>: quod <span>MP</span>: cui <span>R</span>
</li><li><sup>323</sup>clamanti <span>R</span>: clamantis <span>MP</span>
</li></ul></section></section><span>194</span></div><div><section><header><hgroup><h1>Aeneid</h1></hgroup></header><section>
<p>
<span>alma Venus. fidum Aeneas adfatur Achaten:</span><span></span>
<span>“suggere tela mihi, non ullum dextera frustra</span><span></span>
<span>torserit in Rutulos, steterunt quae in corpore Graium</span><span></span>
<span><span></span><span></span>Iliacis campis.” tum magnam corripit hastam</span><span></span>
<span>et iacit: illa volans clipei transverberat aera</span><span></span>
<span>Maeonis et thoraca simul cum pectore rumpit.</span><span></span>
<span>huic frater subit Alcanor fratremque ruentem</span><span></span>
<span>sustentat dextra: traiecto missa lacerto</span><span></span>
<span><span></span><span></span>protinus hasta fugit servatque cruenta tenorem,</span><span></span>
<span>dexteraque ex umero nervis moribunda pependit.</span><span></span>
<span>tum Numitor iaculo fratris de corpore rapto</span><span></span>
<span>Aenean petiit: sed non et figere contra</span><span></span>
<span>est licitum, magnique femur perstrinxit Achatae.</span><span></span>
<span><span></span><span></span>Hic Curibus, fidens primaevo corpore, Clausus</span><span></span>
<span>advenit et rigida Dryopem ferit eminus hasta</span><span></span>
<span>sub mentum graviter pressa, pariterque loquentis</span><span></span>
<span>vocem animamque rapit traiecto gutture; at ille</span><span></span>
<span>fronte ferit terram et crassum vomit ore cruorem.</span><span></span>
<span><span></span><span></span>tris quoque Threicios Boreae de gente suprema</span><span></span>
<span>et tris quos Idas pater et patria Ismara mittit,</span><span></span>
<span>per varios sternit casus. accurrit Halaesus</span><span></span>
<span>Auruncaeque manus, subit et Neptunia proles,</span><span></span>
<span>insignis Messapus equis. expellere tendunt</span><span></span>
<span><span></span><span></span>nunc hi, nunc illi: certatur limine in ipso</span><span></span>
<span>Ausoniae. magno discordes aethere venti</span><span></span>
<span>proelia ceu tollunt animis et viribus aequis;</span><span></span>
<span>non ipsi inter se, non nubila, non mare cedit;</span><span></span>
<span>anceps pugna diu, stant obnixa omnia contra:</span><span></span>
<span><span></span><span></span>haud aliter Troianae acies aciesque Latinae</span><span></span>
<span>concurrunt, haeret pede pes densusque viro vir.</span><span></span>
<span>At parte ex alia, qua saxa rotantia late</span><span></span>
</p></section></section><span>196</span></div><div><section><header><hgroup><h1>Aeneid</h1></hgroup></header><section><p>
<span>impulerat torrens arbustaque diruta ripis,</span><span></span>
<span>Arcadas insuetos acies inferre pedestris</span><span></span>
<span><span></span><span></span>ut vidit Pallas Latio dare terga sequaci,</span><span></span>
<span>aspera aquis natura loci dimittere quando</span><span></span>
<span>suasit equos, unum quod rebus restat egenis,</span><span></span>
<span>nunc prece, nunc dictis virtutem accendit amaris;</span><span></span>
<span>“quo fugitis, socii? per vos et fortia facta,</span><span></span>
<span><span></span><span></span>per ducis Euandri nomen devictaque bella</span><span></span>
<span>spemque meam, patriae quae nunc subit aemula laudi,</span><span></span>
<span>fidite ne pedibus. ferro rumpenda per hostis</span><span></span>
<span>est via. qua globus ille virum densissimus urget,</span><span></span>
<span>hac vos et Pallanta ducem patria alta reposcit.</span><span></span>
<span><span></span><span></span>numina nulla premunt, mortali urgemur ab hoste</span><span></span>
<span>mortales; totidem nobis animaeque manusque.</span><span></span>
<span>ecce maris magna claudit nos obice pontus,</span><span></span>
<span>deest iam terra fugae: pelagus Troiamne petamus?”</span><span></span>
<span>haec ait, et medius densos prorumpit in hostis.</span><span></span>
<span><span></span><span></span>Obvius huic primum fatis adductus iniquis</span><span></span>
<span>fit Lagus. hunc, magno vellit dum pondere saxum,</span><span></span>
<span>intorto figit telo, discrimina costis</span><span></span>
<span>per medium qua spina dabat, hastamque receptat</span><span></span>
<span>ossibus haerentem. quem non super occupat Hisbo,</span><span></span>
<span><span></span><span></span>ille quidem hoc sperans; nam Pallas ante ruentem,</span><span></span>
<span>dum furit, incautum crudeli morte sodalis</span><span></span>
<span>excipit atque ensem tumido in pulmone recondit.</span><span></span>
<span>hinc Sthenium petit et Rhoeti de gente vetusta</span><span></span>
<span>Anchemolum thalamos ausum incestare novercae.</span><span></span>
</p>
</section><section><ul><li><sup>363</sup>impulerat <span>M</span>: intulerat <span>PR</span>
</li><li><sup>366</sup>aquis <span>Madvig</span>: quis <span>MR</span>: quos <span>P</span>
</li><li><sup>378</sup>petamus <span>PR</span>: petemus <span>M</span>
</li><li><sup>381</sup>magno vellit <span>M</span>: vellit magno <span>PR</span>
</li></ul></section></section><span>198</span></div><div><section><header><hgroup><h1>Aeneid</h1></hgroup></header><section>
<p>
<span></span><span></span>
<span><span></span><span></span>vos etiam, gemini, Rutulis cecidistis in arvis,</span><span></span>
<span>Daucia, Laride Thymberque, simillima proles,</span><span></span>
<span>indiscreta suis gratusque parentibus error;</span><span></span>
<span>at nunc dura dedit vobis discrimina Pallas.</span><span></span>
<span>nam tibi, Thymbre, caput Euandrius abstulit ensis;</span><span></span>
<span><span></span><span></span>te decisa suum, Laride, dextera quaerit</span><span></span>
<span>semianimesque micant digiti ferrumque retractant.</span><span></span>
<span>Arcadas accensos monitu et praeclara tuentis</span><span></span>
<span>facta viri mixtus dolor et pudor armat in hostis.</span><span></span>
<span>Tum Pallas biiugis fugientem Rhoetea praeter</span><span></span>
<span><span></span><span></span>traicit. hoc spatium tantumque morae fuit Ilo;</span><span></span>
<span>Ilo namque procul validam derexerat hastam,</span><span></span>
<span>quam medius Rhoeteus intercipit, optime Teuthra,</span><span></span>
<span>te fugiens fratremque Tyren, curruque volutus</span><span></span>
<span>caedit semianimis Rutulorum calcibus arva.</span><span></span>
<span><span></span><span></span>ac velut optato ventis aestate coortis</span><span></span>
<span>dispersa immittit silvis incendia pastor,</span><span></span>
<span>correptis subito mediis extenditur una</span><span></span>
<span>horrida per latos acies Volcania campos,</span><span></span>
<span>ille sedens victor flammas despectat ovantis:</span><span></span>
<span><span></span><span></span>non aliter socium virtus coit omnis in unum</span><span></span>
<span>teque iuvat, Palla. sed bellis acer Halaesus</span><span></span>
<span>tendit in adversos seque in sua colligit arma.</span><span></span>
<span>hic mactat Ladona Pheretaque Demodocumque,</span><span></span>
<span>Strymonio dextram fulgenti deripit ense</span><span></span>
<span><span></span><span></span>elatam in iugulum, saxo ferit ora Thoantis</span><span></span>
<span>ossaque dispersit cerebro permixta cruento.</span><span></span>
<span>fata canens silvis genitor celarat Halaesum;</span><span></span>
<span>ut senior leto canentia lumina solvit,</span><span></span>
<span>iniecere manum Parcae telisque sacrarunt</span><span></span>
</p>
</section><section><ul><li><sup>398</sup>pudor <span>MP</span>: furor <span>R</span>
</li></ul></section></section><span>200</span></div><div><section><header><hgroup><h1>Aeneid</h1></hgroup></header><section>
<p>
<span></span><span></span>
<span><span></span><span></span>Euandri. quem sic Pallas petit ante precatus:</span><span></span>
<span>“da nunc, Thybri pater, ferro, quod missile libro,</span><span></span>
<span>fortunam atque viam duri per pectus Halaesi.</span><span></span>
<span>haec arma exuviasque viri tua quercus habebit.”</span><span></span>
<span>audiit illa deus; dum texit Imaona Halaesus,</span><span></span>
<span><span></span><span></span>Arcadio infelix telo dat pectus inermum.</span><span></span>
<span>At non caede viri tanta perterrita Lausus,</span><span></span>
<span>pars ingens belli, sinit agmina: primus Abantem</span><span></span>
<span>oppositum interimit, pugnae nodumque moramque.</span><span></span>
<span>sternitur Arcadiae proles, sternuntur Etrusci</span><span></span>
<span><span></span><span></span>et vos, o Grais imperdita corpora, Teucri.</span><span></span>
<span>agmina concurrunt ducibusque et viribus aequis;</span><span></span>
<span>extremi addensent acies nec turba moveri</span><span></span>
<span>tela manusque sinit. hinc Pallas instat et urget,</span><span></span>
<span>hinc contra Lausus, nec multum discrepat aetas,</span><span></span>
<span><span></span><span></span>egregii forma, sed quîs Fortuna negarat</span><span></span>
<span>in patriam reditus. ipsos concurrere passus</span><span></span>
<span>haud tamen inter se magni regnator Olympi;</span><span></span>
<span>mox illos sua fata manent maiore sub hoste.</span><span></span>
<span>Interea soror alma monet succedere Lauso</span><span></span>
<span><span></span><span></span>Turnum, qui volucri curru medium secat agmen.</span><span></span>
<span>ut vidit socios: “tempus desistere pugnae;</span><span></span>
<span>solus ego in Pallanta feror, soli mihi Pallas</span><span></span>
<span>debetur; cuperem ipse parens spectator adesset.”</span><span></span>
<span>haec ait, et socii cesserunt aequore iussi.</span><span></span>
<span><span></span><span></span>at Rutulum abscessu iuvenis tum iussa superba</span><span></span>
<span>miratus stupet in Turno corpusque per ingens</span><span></span>
</p>
</section><section><ul><li><sup>432</sup>addensent <span>P</span>: addensant <span>MR</span>
</li><li><sup>441</sup>pugnae <span>MP</span>: pugna <span>R</span>
</li><li><sup>444</sup>iussi <span>Aldine ed.</span>: iusso <span>MPR</span>
</li></ul></section></section><span>202</span></div><div><section><header><hgroup><h1>Aeneid</h1></hgroup></header><section>
<p>
<span>lumina volvit obitque truci procul omnia visu,</span><span></span>
<span>talibus et dictis it contra dicta tyranni:</span><span></span>
<span>“aut spoliis ego iam raptis laudabor opimis</span><span></span>
<span><span></span><span></span>aut leto insigni: sorti pater aequus utrique est.</span><span></span>
<span>tolle minas.” fatus medium procedit in aequor;</span><span></span>
<span>frigidus Arcadibus coit in praecordia sanguis.</span><span></span>
<span>desiluit Turnus biiugis, pedes apparat ire</span><span></span>
<span>comminus; utque leo, specula cum vidit ab alta</span><span></span>
<span><span></span><span></span>stare procul campis meditantem in proelia taurum,</span><span></span>
<span>advolat, haud alia est Turni venientis imago.</span><span></span>
<span>hunc ubi contiguum missae fore credidit hastae,</span><span></span>
<span>ire prior Pallas, si qua fors adiuvet ausum</span><span></span>
<span>viribus imparibus, magnumque ita ad aethera fatur:</span><span></span>
<span><span></span><span></span>“per patris hospitium et mensas, quas advena adisti,</span><span></span>
<span>
 te precor, Alcide, coeptis ingentibus adsis.</span><span></span>
<span>cernat semineci sibi me rapere arma cruenta</span><span></span>
<span>victoremque ferant morientia lumina Turni.”</span><span></span>
<span>audiit Alcides iuvenem magnumque sub imo</span><span></span>
<span><span></span><span></span>corde premit gemitum lacrimasque effundit inanis.</span><span></span>
<span>tum genitor natum dictis adfatur amicis:</span><span></span>
<span>“stat sua cuique dies, breve et inreparabile tempus</span><span></span>
<span>omnibus est vitae; sed famam extendere factis,</span><span></span>
<span>hoc virtutis opus. Troiae sub moenibus altis</span><span></span>
<span><span></span><span></span>tot gnati cecidere deum, quin occidit una</span><span></span>
<span>Sarpedon, mea progenies; etiam sua Turnum</span><span></span>
<span>fata vocant metasque dati pervenit ad aevi.”</span><span></span>
<span>sic ait, atque oculos Rutulorum reicit arvis.</span><span></span>
<span>At Pallas magnis emittit viribus hastam</span><span></span>
<span><span></span><span></span>vaginaque cava fulgentem deripit ensem.</span><span></span>
</p>
</section><section><ul><li><sup>455</sup>in <span>MR</span>: <span>om. P</span>
</li><li><sup>475</sup>deripit γ<span>R</span>: diripit <span>M</span>
</li></ul></section></section><span>204</span></div><div><section><header><hgroup><h1>Aeneid</h1></hgroup></header><section>
<p>
<span>illa volans umeri surgunt qua tegmina summa</span><span></span>
<span>incidit, atque viam clipei molita per oras</span><span></span>
<span>tandem etiam magno strinxit de corpore Turni.</span><span></span>
<span>hic Turnus ferro praefixum robur acuto</span><span></span>
<span><span></span><span></span>in Pallanta diu librans iacit atque ita fatur:</span><span></span>
<span>“aspice num mage sit nostrum penetrabile telum.”</span><span></span>
<span>dixerat; at clipeum, tot ferri terga, tot aeris,</span><span></span>
<span>quem pellis totiens obeat circumdata tauri,</span><span></span>
<span>vibranti cuspis medium transverberat ictu</span><span></span>
<span><span></span><span></span>loricaeque moras et pectus perforat ingens.</span><span></span>
<span>ille rapit calidum frustra de vulnere telum:</span><span></span>
<span>una eademque via sanguis animusque sequuntur.</span><span></span>
<span>corruit in vulnus (sonitum super arma dedere)</span><span></span>
<span>et terram hostilem moriens petit ore cruento.</span><span></span>
<span><span></span><span></span>quem Turnus super adsistens . . .</span><span></span>
<span>“Arcades, haec” inquit “memores mea dicta referte</span><span></span>
<span>Euandro: qualem meruit, Pallanta remitto.</span><span></span>
<span>quisquis honos tumuli, quidquid solamen humandi est,</span><span></span>
<span>largior. haud illi stabunt Aeneïa parvo</span><span></span>
<span><span></span><span></span>hospitia.” et laevo pressit pede talia fatus</span><span></span>
<span>exanimem rapiens immania pondera baltei</span><span></span>
<span>impressumque nefas: una sub nocte iugali</span><span></span>
<span>caesa manus iuvenum foede thalamique cruenti,</span><span></span>
<span>quae Clonus Eurytides multo caelaverat auro;</span><span></span>
<span><span></span><span></span>quo nunc Turnus ovat spolio gaudetque potitus.</span><span></span>
<span>nescia mens hominum fati sortisque futurae</span><span></span>
<span>et servare modum rebus sublata secundis!</span><span></span>
<span>! Turno tempus erit magno cum optaverit emptum</span><span></span>
</p>
</section><section><ul><li><sup>484</sup>cuspis medium <span>M</span>: medium cuspis γ<span>R</span>
</li><li><sup>486</sup>vulnere <span>M</span>: corpore (744) γ: pectore <span>R</span>
</li><li><sup>490</sup>
<span>M</span>γ <span>give as an unfinished line</span>: sic ore profatur <span>add. R</span>
</li></ul></section></section><span>206</span></div><div><section><header><hgroup><h1>Aeneid</h1></hgroup></header><section>
<p>
<span>intactum Pallanta, et cum spolia ista diemque</span><span></span>
<span><span></span><span></span>oderit. at socii multo gemitu lacrimisque</span><span></span>
<span>impositum scuto referunt Pallanta frequentes.</span><span></span>
<span>o dolor atque decus magnum rediture parenti,</span><span></span>
<span>haec te prima dies bello dedit, haec eadem aufert,</span><span></span>
<span>
 cum tamen ingentis Rutulorum linquis acervos!</span><span></span>
<span><span></span><span></span>Nec iam fama mali tanti, sed certior auctor</span><span></span>
<span>advolat Aeneae tenui discrimine leti</span><span></span>
<span>esse suos, tempus versis succurrere Teucris.</span><span></span>
<span>proxima quaeque metit gladio latumque per agmen</span><span></span>
<span>ardens limitem agit ferro, te, Turne, superbum</span><span></span>
<span><span></span><span></span>caede nova quaerens. Pallas, Euandrus, in ipsis</span><span></span>
<span>omnia sunt oculis, mensae quas advena primas</span><span></span>
<span>tunc adiit, dextraeque datae. Sulmone creatos</span><span></span>
<span>quattuor hic iuvenes, totidem quos educat Ufens,</span><span></span>
<span>viventis rapit, inferias quos immolet umbris</span><span></span>
<span><span></span><span></span>captivoque rogi perfundat sanguine flammas.</span><span></span>
<span>inde Mago procul infensam contenderat hastam:</span><span></span>
<span>ille astu subit, at tremibunda supervolat hasta,</span><span></span>
<span>et genua amplectens effatur talia supplex:</span><span></span>
<span>“per patrios manis et spes surgentis Iuli</span><span></span>
<span><span></span><span></span>te precor, hanc animam serves gnatoque patrique.</span><span></span>
<span>est domus alta, iacent penitus defossa talenta</span><span></span>
<span>caelati argenti, sunt auri pondera facti</span><span></span>
<span>infectique mihi. non hic victoria Teucrum</span><span></span>
<span>vertitur aut anima una dabit discrimina tanta.”</span><span></span>
<span><span></span><span></span>dixerat. Aeneas contra cui talia reddit:</span><span></span>
<span>“argenti atque auri memoras quae multa talenta</span><span></span>
<span>gnatis parce tuis. belli commercia Turnus</span><span></span>
<span>sustulit ista prior iam tum Pallante perempto.</span><span></span>
</p>
</section><section><ul><li><sup>515</sup>Euandrus <span>Bentley</span>: Euander <span>M</span>γ<span>R</span>, <span>Servius Auctus</span>
</li><li><sup>521</sup>contenderat <span>MP</span>: contorserat <span>R</span>
</li></ul></section></section><span>208</span></div><div><section><header><hgroup><h1>Aeneid</h1></hgroup></header><section>
<p>
<span>hoc patris Anchisae manes, hoc sentit Iulus.”</span><span></span>
<span><span></span><span></span>sic fatus galeam laeva tenet atque reflexa</span><span></span>
<span>cervice orantis capulo tenus applicat ensem.</span><span></span>
<span>nec procul Haemonides, Phoebi Triviaeque sacerdos,</span><span></span>
<span>infula cui sacra redimibat tempora vitta,</span><span></span>
<span>totus conlucens veste atque insignibus albis.</span><span></span>
<span><span></span><span></span>quem congressus agit campo, lapsumque superstans</span><span></span>
<span>immolat ingentique umbra tegit, arma Serestus</span><span></span>
<span>lecta refert umeris tibi, rex Gradive, tropaeum.</span><span></span>
<span>Instaurant acies Volcani stirpe creatus</span><span></span>
<span>Caeculus et veniens Marsorum montibus Umbro.</span><span></span>
<span><span></span><span></span>Dardanides contra furit: Anxuris ense sinistram</span><span></span>
<span>et totum clipei terrae deiecerat orbem</span><span></span>
<span>(dixerat ille aliquid magnum vimque adfore verbo</span><span></span>
<span>crediderat, caeloque animum fortasse ferebat</span><span></span>
<span>
 canitiemque sibi et longos promiserat annos);</span><span></span>
<span><span></span><span></span>Tarquitus exsultans contra fulgentibus armis,</span><span></span>
<span>silvicolae Fauno Dryope quem nympha crearat,</span><span></span>
<span>obvius ardenti sese obtulit. ille reducta</span><span></span>
<span>loricam clipeique ingens onus impedit hasta,</span><span></span>
<span>tum caput orantis nequiquam et multa parantis</span><span></span>
<span><span></span><span></span>dicere deturbat terrae, truncumque tepentem</span><span></span>
<span>provolvens super haec inimico pectore fatur:</span><span></span>
<span>“istic nunc, metuende, iace. non te optima mater</span><span></span>
<span>condet humi patrioque onerabit membra sepulcro:</span><span></span>
<span>alitibus linquere feris, aut gurgite mersum</span><span></span>
<span><span></span><span></span>unda feret piscesque impasti vulnera lambent.”</span><span></span>
<span>protinus Antaeum et Lucam, prima agmina Turni,</span><span></span>
</p>
</section><section><ul><li><sup>536</sup>orantis <span>MR</span>: oranti <span>P</span>
</li><li><sup>539</sup>albis (<span>P</span>?), <span>Probus</span>: armis <span>MP</span>
<sup>2</sup>
<span>R</span>
</li><li><sup>546</sup>terrae <span>Jasper</span>: ferro <span>MPR</span>
</li><li><sup>558</sup>humi <span>MPR</span>: humo <span>M</span>
<sup>2</sup> ǀ patrioque <span>M</span>: patriove PR (<span>V illegible</span>)</li></ul></section></section><span>210</span></div><div><section><header><hgroup><h1>Aeneid</h1></hgroup></header><section>
<p>
<span>persequitur, fortemque Numam fulvumque Camertem,</span><span></span>
<span>magnanimo Volcente satum, ditissimus agri</span><span></span>
<span>qui fuit Ausonidum et tacitis regnavit Amyclis.</span><span></span>
<span><span></span><span></span>Aegaeon qualis, centum cui bracchia dicunt</span><span></span>
<span>centenasque manus, quinquaginta oribus ignem</span><span></span>
<span>pectoribusque arsisse, Iovis cum fulmina contra</span><span></span>
<span>tot paribus streperet clipeis, tot stringeret ensis:</span><span></span>
<span>sic toto Aeneas desaevit in aequore victor</span><span></span>
<span><span></span><span></span>ut semel intepuit mucro. quin ecce Niphaei</span><span></span>
<span>quadriiugis in equos adversaque pectora tendit.</span><span></span>
<span>atque illi longe gradientem et dira frementem</span><span></span>
<span>ut videre, metu versi retroque ruentes</span><span></span>
<span>effunduntque ducem rapiuntque ad litora currus.</span><span></span>
<span>
 Interea biiugis infert se Lucagus albis</span><span></span>
<span><span></span><span></span>in medios fraterque Liger; sed frater habenis</span><span></span>
<span>flectit equos, strictum rotat acer Lucagus ensem.</span><span></span>
<span>haud tulit Aeneas tanto fervore furentis;</span><span></span>
<span>inruit adversaque ingens apparuit hasta.</span><span></span>
<span><span></span><span></span>cui Liger…</span><span></span>
<span>“non Diomedis equos nec currum cernis Achilli</span><span></span>
<span>aut Phrygiae campos: nunc belli finis et aevi</span><span></span>
<span>his dabitur terris.” vesano talia late</span><span></span>
<span>dicta volant Ligeri. sed non et Troïus heros</span><span></span>
<span><span></span><span></span>dicta parat contra, iaculum nam torquet in hostis.</span><span></span>
<span>Lucagus ut pronus pendens in verbera telo</span><span></span>
<span>admonuit biiugos, proiecto dum pede laevo</span><span></span>
<span>aptat se pugnae, subit oras hasta per imas</span><span></span>
<span>fulgentis clipei, tum laevum perforat inguen;</span><span></span>
<span><span></span><span></span>excussus curru moribundus volvitur arvis.</span><span></span>
<span>quem pius Aeneas dictis adfatur amaris:</span><span></span>
<span>“Lucage, nulla tuos currus fuga segnis equorum</span><span></span>
</p></section></section><span>212</span></div><div><section><header><hgroup><h1>Aeneid</h1></hgroup></header><section><p>
<span>prodidit aut vanae vertere ex hostibus umbrae:</span><span></span>
<span>ipse rotis saliens iuga deseris.” haec ita fatus</span><span></span>
<span><span></span><span></span>arripuit biiugos; frater tendebat inertis</span><span></span>
<span>infelix palmas curru delapsus eodem:</span><span></span>
<span>“per te, per qui te talem genuere parentes,</span><span></span>
<span>vir Troiane, sine hanc animam et miserere precantis.”</span><span></span>
<span>pluribus oranti Aeneas: “haud talia dudum</span><span></span>
<span><span></span><span></span>dicta dabas. morere et fratrem ne desere frater.”</span><span></span>
<span>tum latebras animae pectus mucrone recludit.</span><span></span>
<span>talia per campos edebat funera ductor</span><span></span>
<span>Dardanius torrentis aquae vel turbinis atri</span><span></span>
<span>more furens. tandem erumpunt et castra relinquunt</span><span></span>
<span><span></span><span></span>Ascanius puer et nequiquam obsessa iuventus.</span><span></span>
<span>Iunonem interea compellat Iuppiter ultro:</span><span></span>
<span>“o germana mihi atque eadem gratissima coniunx,</span><span></span>
<span>ut rebare, Venus (nec te sententia fallit)</span><span></span>
<span>Troianas sustentat opes, non vivida bello</span><span></span>
<span><span></span><span></span>dextra viris animusque ferox patiensque pericli.”</span><span></span>
<span>cui Iuno summissa: “quid, o pulcherrime coniunx,</span><span></span>
<span>sollicitas aegram et tua tristia iussa timentem?</span><span></span>
<span>si mihi, quae quondam fuerat quamque esse decebat,</span><span></span>
<span>vis in amore foret, non hoc mihi namque negares,</span><span></span>
<span><span></span><span></span>omnipotens, quin et pugnae subducere Turnum</span><span></span>
<span>et Dauno possem incolumem servare parenti.</span><span></span>
<span>nunc pereat Teucrisque pio det sanguine poenas.</span><span></span>
<span>ille tamen nostra deducit origine nomen</span><span></span>
<span>Pilumnusque illi quartus pater, et tua larga</span><span></span>
<span><span></span><span></span>saepe manu multisque oneravit limina donis.”</span><span></span>
<span>cui rex aetherii breviter sic fatur Olympi:</span><span></span>
<span>“si mora praesentis leti tempusque caduco</span><span></span>
</p>
</section><section><ul><li><sup>612</sup>iussa <span>M</span>: dicta <span>PR</span>
</li></ul></section></section><span>214</span></div><div><section><header><hgroup><h1>Aeneid</h1></hgroup></header><section>
<p>
<span>oratur iuveni meque hoc ita ponere sentis,</span><span></span>
<span>tolle fuga Turnum atque instantibus eripe fatis:</span><span></span>
<span><span></span><span></span>hactenus indulsisse vacat. sin altior istis</span><span></span>
<span>sub precibus venia ulla latet totumque moveri</span><span></span>
<span>mutarive putas bellum, spes pascis inanis.”</span><span></span>
<span>et Iuno adlacrimans: “quid si, quae voce gravaris,</span><span></span>
<span>mente dares atque haec Turno rata vita maneret?</span><span></span>
<span><span></span><span></span>nunc manet insontem gravis exitus, aut ego veri</span><span></span>
<span>vana feror. quod ut o potius formidine falsa</span><span></span>
<span>ludar, et in melius tua, qui potes, orsa reflectas!”</span><span></span>
<span>Haec ubi dicta dedit, caelo se protinus alto</span><span></span>
<span>misit agens hiemem nimbo succincta per auras,</span><span></span>
<span><span></span><span></span>Iliacamque aciem et Laurentia castra petivit.</span><span></span>
<span>tum dea nube cava tenuem sine viribus umbram</span><span></span>
<span>in faciem Aeneae (visu mirabile monstrum)</span><span></span>
<span>Dardaniis ornat telis, clipeumque iubasque</span><span></span>
<span>divini adsimulat capitis, dat inania verba,</span><span></span>
<span><span></span><span></span>dat sine mente sonum gressusque effingit euntis,</span><span></span>
<span>morte obita qualis fama est volitare figuras</span><span></span>
<span>aut quae sopitos deludunt somnia sensus.</span><span></span>
<span>at primas laeta ante acies exsultat imago</span><span></span>
<span>inritatque virum telis et voce lacessit.</span><span></span>
<span><span></span><span></span>instat cui Turnus stridentemque eminus hastam</span><span></span>
<span>conicit; illa dato vertit vestigia tergo.</span><span></span>
<span>tum vero Aenean aversum ut cedere Turnus</span><span></span>
<span>credidit atque animo spem turbidus hausit inanem:</span><span></span>
<span>“quo fugis, Aenea? thalamos ne desere pactos;</span><span></span>
<span><span></span><span></span>hac dabitur dextra tellus quaesita per undas.”</span><span></span>
<span>talia vociferans sequitur strictumque coruscat</span><span></span>
</p></section></section><span>216</span></div><div><section><header><hgroup><h1>Aeneid</h1></hgroup></header><section><p>
<span>mucronem, nec ferre videt sua gaudia ventos.</span><span></span>
<span>Forte ratis celsi coniuncta crepidine saxi</span><span></span>
<span>expositis stabat scalis et ponte parato,</span><span></span>
<span><span></span><span></span>qua rex Clusinis advectus Osinius oris.</span><span></span>
<span>huc sese trepida Aeneae fugientis imago</span><span></span>
<span>conicit in latebras, nec Turnus segnior instat</span><span></span>
<span>exsuperatque moras et pontis transilit altos.</span><span></span>
<span>vix proram attigerat, rumpit Saturnia funem</span><span></span>
<span><span></span><span></span>avulsamque rapit revoluta per aequora navem.</span><span></span>
<span><span></span><span></span>tum levis haud ultra latebras iam quaerit imago,</span><span></span>
<span><span></span><span></span>sed sublime volans nubi se immiscuit atrae.</span><span></span>
<span><span></span><span></span>illum autem Aeneas absentem in proelia poscit;</span><span></span>
<span><span></span><span></span>obvia multa virum demittit corpora morti,</span><span></span>
<span><span></span><span></span>cum Turnum medio interea fert aequore turbo.</span><span></span>
<span>respicit ignarus rerum ingratusque salutis</span><span></span>
<span>et duplicis cum voce manus ad sidera tendit:</span><span></span>
<span>“omnipotens genitor, tanton me crimine dignum</span><span></span>
<span>duxisti et talis voluisti expendere poenas?</span><span></span>
<span><span></span><span></span>quo feror? unde abii? quae me fuga quemve reducit?</span><span></span>
<span>Laurentisne iterum muros aut castra videbo?</span><span></span>
<span>quid manus illa virum, qui me meaque arma secuti?</span><span></span>
<span>quosne (nefas) omnis infanda in morte reliqui</span><span></span>
<span>et nunc palantis video, gemitumque cadentum</span><span></span>
<span><span></span><span></span>accipio? quid ago? aut quae iam satis ima dehiscat</span><span></span>
<span>terra mihi? vos o potius miserescite, venti;</span><span></span>
<span>in rupes, in saxa (volens vos Turnus adoro)</span><span></span>
<span>ferte ratem saevisque vadis immittite syrtis,</span><span></span>
<span>quo nec me Rutuli nec conscia fama sequatur.”</span><span></span>
</p>
</section><section><ul><li><sup>661</sup>illum <span>M</span>: ille <span>PR</span> ǀ Aeneas <span>M</span>: Aenean <span>PR</span>
</li><li><sup>668</sup>tanton <span>MR</span>: tanto <span>P</span>
</li><li><sup>673</sup>quosne <span>b, Asper cited by Servius</span>: quosque <span>MR</span>: quosve <span>M</span>
<sup>2</sup>
<span>P</span>
</li></ul></section></section><span>218</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>haec memorans animo nunc huc, nunc fluctuat illuc,</span><span></span>
<span>an sese mucrone ob tantum dedecus amens</span><span></span>
<span>induat et crudum per costas exigat ensem,</span><span></span>
<span>fluctibus an iaciat mediis et litora nando</span><span></span>
<span>curva petat Teucrumque iterum se reddat in arma.</span><span></span>
<span><span></span><span></span>ter conatus utramque viam, ter maxima Iuno</span><span></span>
<span>continuit iuvenemque animi miserata repressit.</span><span></span>
<span>labitur alta secans fluctuque aestuque secundo</span><span></span>
<span>et patris antiquam Dauni defertur ad urbem.</span><span></span>
<span>At Iovis interea monitis Mezentius ardens</span><span></span>
<span><span></span><span></span>succedit pugnae Teucrosque invadit ovantis.</span><span></span>
<span>concurrunt Tyrrhenae acies atque omnibus uni,</span><span></span>
<span>uni odiisque viro telisque frequentibus instant.</span><span></span>
<span>ille (velut rupes vastum quae prodit in aequor,</span><span></span>
<span>obvia ventorum furiis expostaque ponto,</span><span></span>
<span><span></span><span></span>vim cunctam atque minas perfert caelique marisque</span><span></span>
<span>ipsa immota manens) prolem Dolichaonis Hebrum</span><span></span>
<span>sternit humi, cum quo Latagum Palmumque fugacem,</span><span></span>
<span>sed Latagum saxo atque ingenti fragmine montis</span><span></span>
<span>occupat os faciemque adversam, poplite Palmum</span><span></span>
<span><span></span><span></span>succiso volvi segnem sinit, armaque Lauso</span><span></span>
<span>donat habere umeris et vertice figere cristas.</span><span></span>
<span>nec non Euanthen Phrygium Paridisque Mimanta</span><span></span>
<span>aequalem comitemque, una quem nocte Theano</span><span></span>
<span>in lucem genitore Amyco dedit et face praegnas</span><span></span>
<span><span></span><span></span>Cisseis regina Parin; Paris urbe paterna</span><span></span>
<span>occubat, ignarum Laurens habet ora Mimanta.</span><span></span>
<span>ac velut ille canum morsu de montibus altis</span><span></span>
</p>
</section><section><ul><li><sup>704</sup>genitore <span>Bentley</span>: genitori <span>MPR</span>
</li><li><sup>705</sup>Paris <span>Bentley</span>: creat <span>MPR</span>
</li></ul></section></section><span>220</span></div><div><section><header><hgroup><h1>Aeneid</h1></hgroup></header><section>
<p>
<span>actus aper, multos Vesulus quem pinifer annos</span><span></span>
<span>defendit multosque palus Laurentia silva</span><span></span>
<span><span></span><span></span>pascit harundinea, postquam inter retia ventum est,</span><span></span>
<span>substitit infremuitque ferox et inhorruit armos,</span><span></span>
<span>nec cuiquam irasci propiusve accedere virtus,</span><span></span>
<span>sed iaculis tutisque procul clamoribus instant;</span><span></span>
<span><span></span><span></span>ille autem impavidus partis cunctatur in omnis</span><span></span>
<span><span></span><span></span>dentibus infrendens et tergo decutit hastas:</span><span></span>
<span><span></span><span></span>haud aliter, iustae quibus est Mezentius irae,</span><span></span>
<span>non ulli est animus stricto concurrere ferro,</span><span></span>
<span>missilibus longe et vasto clamore lacessunt.</span><span></span>
<span><span></span><span></span>Venerat antiquis Corythi de finibus Acron,</span><span></span>
<span><span></span><span></span>Graius homo, infectos linquens profugus hymenaeos.</span><span></span>
<span>hunc ubi miscentem longe media agmina vidit,</span><span></span>
<span>purpureum pennis et pactae coniugis ostro,</span><span></span>
<span>impastus stabula alta leo ceu saepe peragrans</span><span></span>
<span>(suadet enim vesana fames), si forte fugacem</span><span></span>
<span><span></span><span></span>conspexit capream aut surgentem in cornua cervum,</span><span></span>
<span>gaudet hians immane comasque arrexit et haeret</span><span></span>
<span>visceribus super incumbens; lavit improba taeter</span><span></span>
<span>ora cruor… sic ruit in densos alacer Mezentius hostis.</span><span></span>
<span><span></span><span></span>sternitur infelix Acron et calcibus atram</span><span></span>
<span>tundit humum exspirans infractaque tela cruentat.</span><span></span>
<span>
 atque idem fugientem haud est dignatus Oroden</span><span></span>
<span>sternere nec iacta caecum dare cuspide vulnus;</span><span></span>
<span>obvius adversoque occurrit seque viro vir</span><span></span>
<span><span></span><span></span>contulit, haud furto melior sed fortibus armis.</span><span></span>
</p>
</section><section><ul><li><sup>710</sup>pascit <span>Bentley</span>: pastus <span>MPR</span>
</li><li><sup>712</sup>propiusve <span>MR</span>: propiusque <span>P</span>
</li><li><sup>727</sup>incumbens (5.858) <span>M</span>: accumbens <span>PR, Macrobius</span>
</li></ul></section></section><span>222</span></div><div><section><header><hgroup><h1>Aeneid</h1></hgroup></header><section>
<p>
<span>tum super abiectum posito pede nixus et hasta:</span><span></span>
<span>“pars belli haud temnenda, viri, iacet altus Orodes.”</span><span></span>
<span>conclamant socii laetum paeana secuti;</span><span></span>
<span>ille autem exspirans: “non me, quicumque es, inulto,</span><span></span>
<span><span></span><span></span>victor, nec longum laetabere; te quoque fata</span><span></span>
<span>prospectant paria atque eadem mox arva tenebis.”</span><span></span>
<span>ad quem subridens mixta Mezentius ira:</span><span></span>
<span>“nunc morere. ast de me divum pater atque hominum rex</span><span></span>
<span>viderit.” hoc dicens eduxit corpore telum.</span><span></span>
<span><span></span><span></span>olli dura quies oculos et ferreus urget</span><span></span>
<span>somnus, in aeternam clauduntur lumina noctem.</span><span></span>
<span>Caedicus Alcathoum obtruncat, Sacrator Hydaspen</span><span></span>
<span>Partheniumque Rapo et praedurum viribus Orsen,</span><span></span>
<span>Messapus Cloniumque Lycaoniumque Erichaeten,</span><span></span>
<span><span></span><span></span>illum infrenis equi lapsu tellure iacentem,</span><span></span>
<span>hunc peditem. pedes et Lycius processerat Agis,</span><span></span>
<span>quem tamen haud expers Valerus virtutis avitae</span><span></span>
<span>deicit; at Thronium Salius Saliumque Nealces,</span><span></span>
<span>insignis iaculo et longe fallente sagitta.</span><span></span>
<span><span></span><span></span>Iam gravis aequabat luctus et mutua Mavors</span><span></span>
<span>funera; caedebant pariter pariterque ruebant</span><span></span>
<span>victores victique, neque his fuga nota neque illis.</span><span></span>
<span>di Iovis in tectis iram miserantur inanem</span><span></span>
<span>
 amborum et tantos mortalibus esse labores;</span><span></span>
<span><span></span><span></span>hinc Venus, hinc contra spectat Saturnia Iuno.</span><span></span>
<span>pallida Tisiphone media inter milia saevit.</span><span></span>
<span>At vero ingentem quatiens Mezentius hastam</span><span></span>
<span>turbidus ingreditur campo. quam magnus Orion,</span><span></span>
<span>cum pedes incedit medii per maxima Nerei</span><span></span>
</p>
</section><section><ul><li><sup>742</sup>ad quem <span>R</span>: atqu(a)e <span>MPV</span>
</li><li><sup>754</sup>insignis <span>M</span>: insidiis <span>PRV</span>
</li></ul></section></section><span>224</span></div><div><section><header><hgroup><h1>Aeneid</h1></hgroup></header><section>
<p>
<span></span><span></span>
<span><span></span><span></span>stagna viam scindens, umero supereminet undas,</span><span></span>
<span>aut summis referens annosam montibus ornum</span><span></span>
<span>ingrediturque solo et caput inter nubila condit,</span><span></span>
<span>talis se vastis infert Mezentius armis.</span><span></span>
<span>hunc contra Aeneas speculatus in agmine longe</span><span></span>
<span><span></span><span></span>obvius ire parat. manet imperterritus ille</span><span></span>
<span>hostem magnanimum opperiens, et mole sua stat;</span><span></span>
<span>atque oculis spatium emensus quantum satis hastae:</span><span></span>
<span>“dextra mihi deus et telum, quod missile libro,</span><span></span>
<span>nunc adsint! voveo praedonis corpore raptis</span><span></span>
<span><span></span><span></span>indutum spoliis ipsum te, Lause, tropaeum</span><span></span>
<span>Aeneae.” dixit, stridentemque eminus hastam</span><span></span>
<span>iecit. at illa volans clipeo est excussa proculque</span><span></span>
<span>egregium Antoren latus inter et ilia figit,</span><span></span>
<span>Herculis Antoren comitem, qui missus ab Argis</span><span></span>
<span><span></span><span></span>haeserat Euandro atque Itala consederat urbe.</span><span></span>
<span>sternitur infelix alieno vulnere, caelumque</span><span></span>
<span>aspicit et dulcis moriens reminiscitur Argos.</span><span></span>
<span>tum pius Aeneas hastam iacit; illa per orbem</span><span></span>
<span>aere cavum triplici, per linea terga tribusque</span><span></span>
<span><span></span><span></span>transiit intextum tauris opus, imaque sedit</span><span></span>
<span>inguine, sed viris haud pertulit. ocius ensem</span><span></span>
<span>Aeneas viso Tyrrheni sanguine laetus</span><span></span>
<span>eripit a femine et trepidanti fervidus instat.</span><span></span>
<span>ingemuit cari graviter genitoris amore,</span><span></span>
<span><span></span><span></span>ut vidit, Lausus, lacrimaeque per ora volutae—</span><span></span>
<span>hic mortis durae casum tuaque optima facta,</span><span></span>
<span>si qua fidem tanto est operi latura vetustas,</span><span></span>
<span>non equidem nec te, iuvenis memorande, silebo—</span><span></span>
</p>
</section><section><ul><li><sup>769</sup>hunc <span>M</span>: huc <span>P</span>: huic <span>R</span> ǀ longe <span>R</span>: longo <span>MP</span>
</li><li><sup>791</sup>optima <span>MP</span>: optime <span>R</span>
</li></ul></section></section><span>226</span></div><div><section><header><hgroup><h1>Aeneid</h1></hgroup></header><section>
<p>
<span>ille pedem referens et inutilis inque ligatus</span><span></span>
<span><span></span><span></span>cedebat clipeoque inimicum hastile trahebat.</span><span></span>
<span>proripuit iuvenis seseque immiscuit armis,</span><span></span>
<span>iamque adsurgentis dextra plagamque ferentis</span><span></span>
<span>Aeneae subiit mucronem ipsumque morando</span><span></span>
<span>sustinuit; socii magno clamore sequuntur,</span><span></span>
<span><span></span><span></span>dum genitor nati parma protectus abiret,</span><span></span>
<span>telaque coniciunt perturbantque eminus hostem</span><span></span>
<span>missilibus. furit Aeneas tectusque tenet se.</span><span></span>
<span>ac velut effusa si quando grandine nimbi</span><span></span>
<span>praecipitant, omnis campis diffugit arator</span><span></span>
<span><span></span><span></span>omnis et agricola, et tuta latet arce viator</span><span></span>
<span>aut amnis ripis aut alti fornice saxi,</span><span></span>
<span>dum pluit in terris, ut possint sole reducto</span><span></span>
<span>exercere diem: sic obrutus undique telis</span><span></span>
<span>Aeneas nubem belli, dum detonet omnis,</span><span></span>
<span><span></span><span></span>sustinet et Lausum increpitat Lausoque minatur:</span><span></span>
<span>“quo moriture ruis maioraque viribus audes?</span><span></span>
<span>fallit te incautum pietas tua.” nec minus ille</span><span></span>
<span>exsultat demens, saevae iamque altius irae</span><span></span>
<span>Dardanio surgunt ductori, extremaque Lauso</span><span></span>
<span><span></span><span></span>Parcae fila legunt. validum namque exigit ensem</span><span></span>
<span>per medium Aeneas iuvenem totumque recondit;</span><span></span>
<span>transiit et parmam mucro, levia arma minacis,</span><span></span>
<span>et tunicam molli mater quam neverat auro,</span><span></span>
<span>implevitque sinum sanguis; tum vita per auras</span><span></span>
<span><span></span><span></span>concessit maesta ad Manis corpusque reliquit.</span><span></span>
<span>At vero ut vultum vidit morientis et ora,</span><span></span>
<span>ora modis Anchisiades pallentia miris,</span><span></span>
<span>ingemuit miserans graviter dextramque tetendit,</span><span></span>
</p>
</section><section><ul><li><sup>796</sup>proripuit <span>M</span>: prorupit <span>PR</span>
</li><li><sup>815</sup>fila <span>MR</span>: lina <span>P</span>
</li></ul></section></section><span>228</span></div><div><section><header><hgroup><h1>Aeneid</h1></hgroup></header><section>
<p>
<span>et mentem patriae subiit pietatis imago.</span><span></span>
<span><span></span><span></span>“quid tibi nunc, miserande puer, pro laudibus istis,</span><span></span>
<span>quid pius Aeneas tanta dabit indole dignum?</span><span></span>
<span>arma, quibus laetatus, habe tua; teque parentum</span><span></span>
<span>manibus et cineri, si qua est ea cura, remitto.</span><span></span>
<span>hoc tamen infelix miseram solabere mortem:</span><span></span>
<span><span></span><span></span>Aeneae magni dextra cadis.” increpat ultro</span><span></span>
<span>cunctantis socios et terra sublevat ipsum</span><span></span>
<span>sanguine turpantem comptos de more capillos.</span><span></span>
<span>Interea genitor Tiberini ad fluminis undam</span><span></span>
<span>vulnera siccabat lymphis corpusque levabat</span><span></span>
<span><span></span><span></span>arboris acclinis trunco. procul aerea ramis</span><span></span>
<span>dependet galea et prato gravia arma quiescunt.</span><span></span>
<span>stant lecti circum iuvenes; ipse aeger anhelans</span><span></span>
<span>colla fovet fusus propexam in pectora barbam;</span><span></span>
<span>multa super Lauso rogitat, multumque remittit</span><span></span>
<span><span></span><span></span>qui revocent maestique ferant mandata parentis.</span><span></span>
<span>at Lausum socii exanimem super arma ferebant</span><span></span>
<span>flentes, ingentem atque ingenti vulnere victum.</span><span></span>
<span>agnovit longe gemitum praesaga mali mens.</span><span></span>
<span>canitiem multo deformat pulvere et ambas</span><span></span>
<span><span></span><span></span>ad caelum tendit palmas et corpore inhaeret.</span><span></span>
<span>“tantane me tenuit vivendi, nate, voluptas,</span><span></span>
<span>ut pro me hostili paterer succedere dextrae,</span><span></span>
<span>quem genui? tuane haec genitor per vulnera servor</span><span></span>
<span>morte tua vivens? heu, nunc misero mihi demum</span><span></span>
<span><span></span><span></span>exilium infelix, nunc alte vulnus adactum!</span><span></span>
<span>idem ego, nate, tuum maculavi crimine nomen,</span><span></span>
<span>pulsus ob invidiam solio sceptrisque paternis.</span><span></span>
</p>
</section><section><ul><li><sup>824</sup>subiit <span>P</span>: subit <span>R</span>: strinxit (9.294) <span>M</span>
</li><li><sup>850</sup>exilium <span>P</span>, <span>Servius</span>: exitium <span>MR</span>
</li></ul></section></section><span>230</span></div><div><section><header><hgroup><h1>Aeneid</h1></hgroup></header><section>
<p>
<span>debueram patriae poenas odiisque meorum:</span><span></span>
<span>omnis per mortis animam sontem ipse dedissem!</span><span></span>
<span><span></span><span></span>nunc vivo neque adhuc homines lucemque relinquo.</span><span></span>
<span>sed linquam.” simul hoc dicens attollit in aegrum</span><span></span>
<span>se femur et, quamquam vis alto vulnere tardat,</span><span></span>
<span>haud deiectus equum duci iubet. hoc decus illi,</span><span></span>
<span>hoc solamen erat, bellis hoc victor abibat</span><span></span>
<span><span></span><span></span>omnibus. adloquitur maerentem et talibus infit:</span><span></span>
<span>“Rhaebe, diu, res si qua diu mortalibus ulla est,</span><span></span>
<span>viximus. aut hodie victor spolia illa cruenta</span><span></span>
<span>et caput Aeneae referes Lausique dolorum</span><span></span>
<span>ultor eris mecum, aut, aperit si nulla viam vis,</span><span></span>
<span><span></span><span></span>occumbes pariter; neque enim, fortissime, credo,</span><span></span>
<span>iussa aliena pati et dominos dignabere Teucros.”</span><span></span>
<span>dixit, et exceptus tergo consueta locavit</span><span></span>
<span>membra manusque ambas iaculis oneravit acutis,</span><span></span>
<span>aere caput fulgens cristaque hirsutus equina.</span><span></span>
<span><span></span><span></span>sic cursum in medios rapidus dedit. aestuat ingens</span><span></span>
<span>uno in corde pudor mixtoque insania luctu.</span><span></span>
<span><span></span><span></span>Atque hic Aenean magna ter voce vocavit.</span><span></span>
<span>Aeneas agnovit enim laetusque precatur:</span><span></span>
<span><span></span><span></span>“sic pater ille deum faciat, sic altus Apollo!</span><span></span>
<span>incipias conferre manum…”</span><span></span>
<span>tantum effatus et infesta subit obvius hasta.</span><span></span>
<span>ille autem: “quid me erepto, saevissime, nato</span><span></span>
<span>terres? haec via sola fuit qua perdere posses:</span><span></span>
<span><span></span><span></span>nec mortem horremus nec divum parcimus ulli.</span><span></span>
<span>desine, nam venio moriturus et haec tibi porto</span><span></span>
<span>dona prius.” dixit, telumque intorsit in hostem;</span><span></span>
</p>
</section><section><ul><li><sup>862</sup>cruenta <span>P</span>
<sup>2</sup>: cruenti <span>MPR</span>
</li><li><sup>872</sup>= 12.668 (χ)] <span>om. MPR</span>
</li></ul></section></section><span>232</span></div><div><section><header><hgroup><h1>Aeneid</h1></hgroup></header><section>
<p>
<span>inde aliud super atque aliud figitque volatque</span><span></span>
<span>ingenti gyro, sed sustinet aureus umbo.</span><span></span>
<span><span></span><span></span>ter circum astantem laevos equitavit in orbis</span><span></span>
<span>tela manu iaciens, ter secum Troïus heros</span><span></span>
<span>immanem aerato circumfert tegmine silvam.</span><span></span>
<span>inde ubi tot traxisse moras, tot spicula taedet</span><span></span>
<span>vellere, et urgetur pugna congressus iniqua,</span><span></span>
<span><span></span><span></span>multa movens animo iam tandem erumpit et inter</span><span></span>
<span>bellatoris equi cava tempora conicit hastam.</span><span></span>
<span>tollit se arrectum quadripes et calcibus auras</span><span></span>
<span>verberat, effusumque equitem super ipse secutus</span><span></span>
<span>implicat eiectoque incumbit cernuus armo.</span><span></span>
<span><span></span><span></span>clamore incendunt caelum Troesque Latinique.</span><span></span>
<span>advolat Aeneas vaginaque eripit ensem</span><span></span>
<span>et super haec: “ubi nunc Mezentius acer et illa</span><span></span>
<span>effera vis animi?” contra Tyrrhenus, ut auras</span><span></span>
<span>suspiciens hausit caelum mentemque recepit:</span><span></span>
<span><span></span><span></span>“hostis amare, quid increpitas mortemque minaris?</span><span></span>
<span>nullum in caede nefas, nec sic ad proelia veni,</span><span></span>
<span>nec tecum meus haec pepigit mihi foedera Lausus.</span><span></span>
<span>unum hoc per si qua est victis venia hostibus oro:</span><span></span>
<span>corpus humo patiare tegi. scio acerba meorum</span><span></span>
<span><span></span><span></span>circumstare odia: hunc, oro, defende furorem</span><span></span>
<span>et me consortem nati concede sepulcro.”</span><span></span>
<span>haec loquitur, iuguloque haud inscius accipit ensem</span><span></span>
<span>undantique animam diffundit in arma cruore.</span><span></span>
</p>
</section><section><ul><li><sup>883</sup>figitque <span>R</span>: fugitque <span>MP</span>
</li></ul></section></section><span>234</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber XI</span></h2>
<p>
<span> Oceanum interea surgens Aurora reliquit:</span><span></span>
<span>Aeneas, quamquam et sociis dare tempus humandis</span><span></span>
<span>praecipitant curae turbataque funere mens est,</span><span></span>
<span>vota deum primo victor solvebat Eoo.</span><span></span>
<span><span></span><span></span>ingentem quercum decisis undique ramis</span><span></span>
<span>constituit tumulo fulgentiaque induit arma,</span><span></span>
<span>Mezenti ducis exuvias, tibi magne tropaeum</span><span></span>
<span>bellipotens; aptat rorantis sanguine cristas</span><span></span>
<span>telaque trunca viri, et bis sex thoraca petitum</span><span></span>
<span><span></span><span></span>perfossumque locis, clipeumque ex aere sinistrae</span><span></span>
<span>subligat atque ensem collo suspendit eburnum.</span><span></span>
<span>tum socios (namque omnis eum stipata tegebat</span><span></span>
<span>turba ducum) sic incipiens hortatur ovantis:</span><span></span>
<span>“Maxima res effecta, viri; timor omnis abesto,</span><span></span>
<span><span></span><span></span>quod superest; haec sunt spolia et de rege superbo</span><span></span>
<span>primitiae manibusque meis Mezentius hic est.</span><span></span>
<span>nunc iter ad regem nobis murosque Latinos.</span><span></span>
<span>arma parate animis, et spe praesumite bellum,</span><span></span>
<span>ne qua mora ignaros, ubi primum vellere signa</span><span></span>
<span><span></span><span></span>adnuerint superi pubemque educere castris,</span><span></span>
</p>
</section><section><ul><li><sup>1</sup>= 4.129</li></ul></section></section><span>236</span></div><div><section><header><hgroup><h1>Aeneid</h1></hgroup></header><section>
<p>
<span>impediat segnisve metu sententia tardet.</span><span></span>
<span>interea socios inhumataque corpora terrae</span><span></span>
<span>mandemus, qui solus honos Acheronte sub imo est.</span><span></span>
<span>ite,” ait “egregias animas, quae sanguine nobis</span><span></span>
<span><span></span><span></span>hanc patriam peperere suo, decorate supremis</span><span></span>
<span>muneribus, maestamque Euandri primus ad urbem</span><span></span>
<span>mittatur Pallas, quem non virtutis egentem</span><span></span>
<span>abstulit atra dies et funere mersit acerbo.”</span><span></span>
<span>Sic ait inlacrimans, recipitque ad limina gressum</span><span></span>
<span><span></span><span></span>corpus ubi exanimi positum Pallantis Acoetes</span><span></span>
<span>servabat senior, qui Parrhasio Euandro</span><span></span>
<span>armiger ante fuit, sed non felicibus aeque</span><span></span>
<span>tum comes auspiciis caro datus ibat alumno.</span><span></span>
<span>circum omnis famulumque manus Troianaque turba</span><span></span>
<span><span></span><span></span>et maestum Iliades crinem de more solutae.</span><span></span>
<span>ut vero Aeneas foribus sese intulit altis</span><span></span>
<span>ingentem gemitum tunsis ad sidera tollunt</span><span></span>
<span>pectoribus, maestoque immugit regia luctu.</span><span></span>
<span>ipse caput nivei fultum Pallantis et ora</span><span></span>
<span><span></span><span></span>ut vidit levique patens in pectore vulnus</span><span></span>
<span>cuspidis Ausoniae, lacrimis ita fatur obortis:</span><span></span>
<span>“tene,” inquit “miserande puer, cum laeta veniret,</span><span></span>
<span>invidit Fortuna mihi, ne regna videres</span><span></span>
<span>nostra neque ad sedes victor veherere paternas?</span><span></span>
<span><span></span><span></span>non haec Euandro de te promissa parenti</span><span></span>
<span>discedens dederam, cum me complexus euntem</span><span></span>
<span>mitteret in magnum imperium metuensque moneret</span><span></span>
<span>acris esse viros, cum dura proelia gente.</span><span></span>
<span>et nunc ille quidem spe multum captus inani</span><span></span>
</p>
</section><section><ul><li><sup>21</sup>segnisve <span>MR:</span> segnisque <span>P</span>
</li><li><sup>23</sup>imo est <span>M: om.</span> est <span>PR</span>
</li><li><sup>28</sup>= 6.429</li><li><sup>30</sup>exanimi <span>P:</span> exanimis <span>R:</span> exanime <span>M</span>
</li></ul></section></section><span>238</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>fors et vota facit cumulatque altaria donis,</span><span></span>
<span>nos iuvenem exanimum et nil iam caelestibus ullis</span><span></span>
<span>debentem vano maesti comitamur honore.</span><span></span>
<span>infelix, nati funus crudele videbis!</span><span></span>
<span>hi nostri reditus, exspectatique triumphi?</span><span></span>
<span><span></span><span></span>haec mea magna fides? at non, Euandre, pudendis</span><span></span>
<span>vulneribus pulsum aspicies, nec sospite dirum</span><span></span>
<span>optabis nato funus pater. ei mihi quantum</span><span></span>
<span>praesidium, Ausonia, et quantum tu perdis, Iule!”</span><span></span>
<span>Haec ubi deflevit, tolli miserabile corpus</span><span></span>
<span><span></span><span></span>imperat, et toto lectos ex agmine mittit</span><span></span>
<span>mille viros qui supremum comitentur honorem</span><span></span>
<span>intersintque patris lacrimis, solacia luctus</span><span></span>
<span>exigua ingentis, misero sed debita patri.</span><span></span>
<span>haud segnes alii cratis et molle feretrum</span><span></span>
<span><span></span><span></span>arbuteis texunt virgis et vimine querno</span><span></span>
<span>exstructosque toros obtentu frondis inumbrant.</span><span></span>
<span>hic iuvenem agresti sublimem stramine ponunt:</span><span></span>
<span>qualem virgineo demessum pollice florem</span><span></span>
<span>seu mollis violae seu languentis hyacinthi,</span><span></span>
<span><span></span><span></span>cui neque fulgor adhuc nec dum sua forma recessit,</span><span></span>
<span>non iam mater alit tellus virisque ministrat.</span><span></span>
<span>tum geminas vestis auroque ostroque rigentis</span><span></span>
<span>extulit Aeneas, quas illi laeta laborum</span><span></span>
<span>ipsa suis quondam manibus Sidonia Dido</span><span></span>
<span><span></span><span></span>fecerat et tenui telas discreverat auro.</span><span></span>
<span>harum unam iuveni supremum maestus honorem</span><span></span>
<span>induit arsurasque comas obnubit amictu,</span><span></span>
<span>multaque praeterea Laurentis praemia pugnae</span><span></span>
<span>aggerat et longo praedam iubet ordine duci;</span><span></span>
</p>
</section><section><ul><li><sup>60</sup>agmine <span>M:</span> ordine (7.152) <span>PR</span>
</li><li><sup>75</sup>= 4.264</li></ul></section></section><span>240</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>addit equos et tela quibus spoliaverat hostem.</span><span></span>
<span>vinxerat et post terga manus, quos mitteret umbris</span><span></span>
<span>inferias, caeso sparsurus sanguine flammas,</span><span></span>
<span>indutosque iubet truncos hostilibus armis</span><span></span>
<span>ipsos ferre duces inimicaque nomina figi.</span><span></span>
<span><span></span><span></span>ducitur infelix aevo confectus Acoetes,</span><span></span>
<span>pectora nunc foedans pugnis, nunc unguibus ora,</span><span></span>
<span>sternitur et toto proiectus corpore terrae;</span><span></span>
<span>ducunt et Rutulo perfusos sanguine currus.</span><span></span>
<span>post bellator equus positis insignibus Aethon</span><span></span>
<span><span></span><span></span>it lacrimans guttisque umectat grandibus ora.</span><span></span>
<span>hastam alii galeamque ferunt, nam cetera Turnus</span><span></span>
<span>victor habet. tum maesta phalanx Teucrique sequuntur</span><span></span>
<span>Tyrrhenique omnes et versis Arcades armis.</span><span></span>
<span>postquam omnis longe comitum praecesserat ordo,</span><span></span>
<span><span></span><span></span>substitit Aeneas gemituque haec addidit alto:</span><span></span>
<span>“nos alias hinc ad lacrimas eadem horrida belli</span><span></span>
<span>fata vocant: salve aeternum mihi, maxime Palla,</span><span></span>
<span>aeternumque vale.” nec plura effatus ad altos</span><span></span>
<span>tendebat muros gressumque in castra ferebat.</span><span></span>
<span><span></span><span></span>Iamque oratores aderant ex urbe Latina</span><span></span>
<span>velati ramis oleae veniamque rogantes:</span><span></span>
<span>corpora, per campos ferro quae fusa iacebant,</span><span></span>
<span>redderet ac tumulo sineret succedere terrae;</span><span></span>
<span>nullum cum victis certamen et aethere cassis;</span><span></span>
<span><span></span><span></span>parceret hospitibus quondam socerisque vocatis.</span><span></span>
</p>
</section><section><ul><li><sup>82</sup>flammas <span>MP:</span> flammam <span>R</span>
</li><li><sup>93</sup>omnes <span>MP:</span> duces <span>R</span>
</li><li><sup>95</sup>addidit <span>MP:</span> edidit <span>R</span>
</li><li><sup>101</sup>rogantes <span>MP:</span> precantes <span>R</span>
</li></ul></section></section><span>242</span></div><div><section><header><hgroup><h1>Aeneid</h1></hgroup></header><section>
<p>
<span>quos bonus Aeneas haud aspernanda precantis</span><span></span>
<span>prosequitur venia et verbis haec insuper addit:</span><span></span>
<span>“quaenam vos tanto fortuna indigna, Latini,</span><span></span>
<span>implicuit bello, qui nos fugiatis amicos?</span><span></span>
<span><span></span><span></span>pacem me exanimis et Martis sorte peremptis</span><span></span>
<span>oratis? equidem et vivis concedere vellem.</span><span></span>
<span>nec veni, nisi fata locum sedemque dedissent,</span><span></span>
<span>nec bellum cum gente gero; rex nostra reliquit</span><span></span>
<span>hospitia et Turni potius se credidit armis.</span><span></span>
<span><span></span><span></span>aequius huic Turnum fuerat se opponere morti.</span><span></span>
<span>si bellum finire manu, si pellere Teucros</span><span></span>
<span>apparat, his mecum decuit concurrere telis:</span><span></span>
<span>vixet cui vitam deus aut sua dextra dedisset.</span><span></span>
<span>nunc ite et miseris supponite civibus ignem.”</span><span></span>
<span><span></span><span></span>dixerat Aeneas. illi obstipuere silentes</span><span></span>
<span>conversique oculos inter se atque ora tenebant.</span><span></span>
<span>Tum senior semperque odiis et crimine Drances</span><span></span>
<span>infensus iuveni Turno sic ore vicissim</span><span></span>
<span>orsa refert: “o fama ingens, ingentior armis,</span><span></span>
<span><span></span><span></span>vir Troiane, quibus caelo te laudibus aequem?</span><span></span>
<span>iustitiaene prius mirer belline laborum?</span><span></span>
<span>nos vero haec patriam grati referemus ad urbem</span><span></span>
<span>et te, si qua viam dederit Fortuna, Latino</span><span></span>
<span>iungemus regi. quaerat sibi foedera Turnus.</span><span></span>
<span><span></span><span></span>quin et fatalis murorum attollere moles</span><span></span>
<span>saxaque subvectare umeris Troiana iuvabit.”</span><span></span>
<span>dixerat haec unoque omnes eadem ore fremebant.</span><span></span>
<span>bis senos pepigere dies, et pace sequestra</span><span></span>
<span>per silvas Teucri mixtique impune Latini</span><span></span>
</p>
</section><section><ul><li><sup>118</sup>sua <span>MR:</span> cui <span>P</span>
</li><li><sup>126</sup>iustitiaene <span>P:</span> iustitiane <span>MR</span> ǀ laborum <span>MP:</span> laborem <span>R</span>
</li></ul></section></section><span>244</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>erravere iugis. ferro sonat alta bipenni</span><span></span>
<span>fraxinus, evertunt actas ad sidera pinus,</span><span></span>
<span>robora nec cuneis et olentem scindere cedrum</span><span></span>
<span>nec plaustris cessant vectare gementibus ornos.</span><span></span>
<span>Et iam Fama volans, tanti praenuntia luctus,</span><span></span>
<span><span></span><span></span>Euandrum Euandrique domos et moenia replet,</span><span></span>
<span>quae modo victorem Latio Pallanta ferebat.</span><span></span>
<span>Arcades ad portas ruere et de more vetusto</span><span></span>
<span>funereas rapuere faces; lucet via longo</span><span></span>
<span>ordine flammarum et late discriminat agros.</span><span></span>
<span><span></span><span></span>contra turba Phrygum veniens plangentia iungit</span><span></span>
<span>agmina. quae postquam matres succedere tectis</span><span></span>
<span>viderunt, maestam incendunt clamoribus urbem.</span><span></span>
<span>at non Euandrum potis est vis ulla tenere,</span><span></span>
<span>sed venit in medios. feretro Pallanta reposto</span><span></span>
<span><span></span><span></span>procubuit super atque haeret lacrimansque gemensque,</span><span></span>
<span>et via vix tandem voci laxata dolore est:</span><span></span>
<span>“non haec, o Palla, dederas promissa parenti,</span><span></span>
<span>cautius ut saevo velles te credere Marti.</span><span></span>
<span>haud ignarus eram quantum nova gloria in armis</span><span></span>
<span><span></span><span></span>et praedulce decus primo certamine posset.</span><span></span>
<span>primitiae iuvenis miserae bellique propinqui</span><span></span>
<span>dura rudimenta, et nulli exaudita deorum</span><span></span>
<span>vota precesque meae! tuque, o sanctissima coniunx,</span><span></span>
<span>felix morte tua neque in hunc servata dolorem!</span><span></span>
<span><span></span><span></span>contra ego vivendo vici mea fata, superstes</span><span></span>
<span>restarem ut genitor. Troum socia arma secutum</span><span></span>
<span>obruerent Rutuli telis! animam ipse dedissem</span><span></span>
<span>atque haec pompa domum me, non Pallanta, referret!</span><span></span>
</p>
</section><section><ul><li><sup>149</sup>Pallanta <span>M</span>
<sup>2</sup>: Pallante <span>MPR</span>
</li><li><sup>151</sup>voci <span>PR:</span> vocis <span>P</span>
<sup>2</sup>: voces <span>M</span>
</li></ul></section></section><span>246</span></div><div><section><header><hgroup><h1>Aeneid</h1></hgroup></header><section>
<p>
<span>nec vos arguerim, Teucri, nec foedera nec quas</span><span></span>
<span><span></span><span></span>iunximus hospitio dextras: sors ista senectae</span><span></span>
<span>debita erat nostrae. quod si immatura manebat</span><span></span>
<span>mors gnatum, caesis Volscorum milibus ante</span><span></span>
<span>ducentem in Latium Teucros cecidisse iuvabit.</span><span></span>
<span>quin ego non alio digner te funere, Palla,</span><span></span>
<span><span></span><span></span>quam pius Aeneas et quam magni Phryges et quam</span><span></span>
<span>Tyrrhenique duces, Tyrrhenum exercitus omnis.</span><span></span>
<span>magna tropaea ferunt quos dat tua dextera leto;</span><span></span>
<span>tu quoque nunc stares immanis truncus in armis,</span><span></span>
<span>esset par aetas et idem si robur ab annis,</span><span></span>
<span><span></span><span></span>Turne. sed infelix Teucros quid demoror armis?</span><span></span>
<span>vadite et haec memores regi mandata referte:</span><span></span>
<span>quod vitam moror invisam Pallante perempto,</span><span></span>
<span>dextera causa tua est, Turnum gnatoque patrique</span><span></span>
<span>quam debere vides. meritis vacat hic tibi solus</span><span></span>
<span><span></span><span></span>fortunaeque locus. non vitae gaudia quaero</span><span></span>
<span>(nec fas), sed gnato manis perferre sub imos.”</span><span></span>
<span>Aurora interea miseris mortalibus almam</span><span></span>
<span>extulerat lucem, referens opera atque labores:</span><span></span>
<span>iam pater Aeneas, iam curvo in litore Tarchon</span><span></span>
<span><span></span><span></span>constituere pyras. huc corpora quisque suorum</span><span></span>
<span>more tulere patrum, subiectisque ignibus atris</span><span></span>
<span>conditur in tenebras altum caligine caelum.</span><span></span>
<span>ter circum accensos cincti fulgentibus armis</span><span></span>
<span>decurrere rogos, ter maestum funeris ignem</span><span></span>
<span><span></span><span></span>lustravere in equis ululatusque ore dedere.</span><span></span>
<span>spargitur et tellus lacrimis, sparguntur et arma,</span><span></span>
<span>it caelo clamorque virum clangorque tubarum.</span><span></span>
</p>
</section><section><ul><li><sup>173</sup>armis <span>MPR, not to be altered:</span> arvis <span>Bentley</span>
</li></ul></section></section><span>248</span></div><div><section><header><hgroup><h1>Aeneid</h1></hgroup></header><section>
<p>
<span>hic alii spolia occisis derepta Latinis</span><span></span>
<span>coniciunt igni, galeas ensisque decoros</span><span></span>
<span><span></span><span></span>frenaque ferventisque rotas; pars munera nota,</span><span></span>
<span>ipsorum clipeos et non felicia tela.</span><span></span>
<span>multa boum circa mactantur corpora Morti,</span><span></span>
<span>saetigerosque sues raptasque ex omnibus agris</span><span></span>
<span>in flammam iugulant pecudes. tum litore toto</span><span></span>
<span><span></span><span></span>ardentis spectant socios semustaque servant</span><span></span>
<span>busta, neque avelli possunt, nox umida donec</span><span></span>
<span>invertit caelum stellis ardentibus aptum.</span><span></span>
<span>Nec minus et miseri diversa in parte Latini</span><span></span>
<span>innumeras struxere pyras, et corpora partim</span><span></span>
<span><span></span><span></span>multa virum terrae infodiunt, avectaque partim</span><span></span>
<span>finitimos tollunt in agros urbique remittunt.</span><span></span>
<span>cetera confusaeque ingentem caedis acervum</span><span></span>
<span>nec numero nec honore cremant; tunc undique vasti</span><span></span>
<span>certatim crebris conlucent ignibus agri.</span><span></span>
<span><span></span><span></span>tertia lux gelidam caelo dimoverat umbram:</span><span></span>
<span>maerentes altum cinerem et confusa ruebant</span><span></span>
<span>ossa focis tepidoque onerabant aggere terrae.</span><span></span>
<span>iam vero in tectis, praedivitis urbe Latini,</span><span></span>
<span>praecipuus fragor et longi pars maxima luctus.</span><span></span>
<span><span></span><span></span>hic matres miseraeque nurus, hic cara sororum</span><span></span>
<span>pectora maerentum puerique parentibus orbi</span><span></span>
<span>dirum exsecrantur bellum Turnique hymenaeos;</span><span></span>
<span>ipsum armis ipsumque iubent decernere ferro,</span><span></span>
<span>qui regnum Italiae et primos sibi poscat honores.</span><span></span>
<span><span></span><span></span>ingravat haec saevus Drances solumque vocari</span><span></span>
<span>testatur, solum posci in certamina Turnum.</span><span></span>
</p>
</section><section><ul><li><sup>202</sup>ardentibus <span>MP</span> (4.482, 6.797): fulgentibus <span>R (because of</span> ardentis 200)</li><li><sup>220</sup>haec <span>MR:</span> et <span>P</span>
</li></ul></section></section><span>250</span></div><div><section><header><hgroup><h1>Aeneid</h1></hgroup></header><section>
<p>
<span>multa simul contra variis sententia dictis</span><span></span>
<span>pro Turno, et magnum reginae nomen obumbrat,</span><span></span>
<span>multa virum meritis sustentat fama tropaeis.</span><span></span>
<span><span></span><span></span>Hos inter motus, medio in flagrante tumultu,</span><span></span>
<span>ecce super maesti magna Diomedis ab urbe</span><span></span>
<span>legati responsa ferunt: nihil omnibus actum</span><span></span>
<span>tantorum impensis operum, nil dona neque aurum</span><span></span>
<span>nec magnas valuisse preces, alia arma Latinis</span><span></span>
<span><span></span><span></span>quaerenda, aut pacem Troiano ab rege petendum.</span><span></span>
<span>deficit ingenti luctu rex ipse Latinus:</span><span></span>
<span>fatalem Aenean manifesto numine ferri</span><span></span>
<span>admonet ira deum tumulique ante ora recentes.</span><span></span>
<span>ergo concilium magnum primosque suorum</span><span></span>
<span><span></span><span></span>imperio accitos alta intra limina cogit.</span><span></span>
<span>olli convenere fluuntque ad regia plenis</span><span></span>
<span>tecta viis. sedet in mediis et maximus aevo</span><span></span>
<span>et primus sceptris haud laeta fronte Latinus.</span><span></span>
<span>atque hic legatos Aetola ex urbe remissos</span><span></span>
<span><span></span><span></span>quae referant fari iubet, et responsa reposcit</span><span></span>
<span>ordine cuncta suo. tum facta silentia linguis,</span><span></span>
<span>et Venulus dicto parens ita farier infit:</span><span></span>
<span>“Vidimus, o cives, Diomedem Argivaque castra,</span><span></span>
<span>atque iter emensi casus superavimus omnis,</span><span></span>
<span><span></span><span></span>contigimusque manum qua concidit Ilia tellus.</span><span></span>
<span>ille urbem Argyripam patriae cognomine gentis</span><span></span>
<span>victor Gargani condebat Iapygis agris.</span><span></span>
<span>postquam introgressi et coram data copia fandi,</span><span></span>
<span>munera praeferimus, nomen patriamque docemus,</span><span></span>
<span><span></span><span></span>qui bellum intulerint, quae causa attraxerit Arpos.</span><span></span>
</p>
</section><section><ul><li><sup>230</sup>petendum <span>Servius:</span> petendam <span>MPR</span>
</li><li><sup>236</sup>fluunt <span>PR:</span> ruunt <span>M</span>
</li><li><sup>243</sup>Diomedem χ: Diomeden <span>MPR:</span> Diomede χ</li></ul></section></section><span>252</span></div><div><section><header><hgroup><h1>Aeneid</h1></hgroup></header><section>
<p>
<span>auditis ille haec placido sic reddidit ore:</span><span></span>
<span>‘O fortunatae gentes, Saturnia regna,</span><span></span>
<span>antiqui Ausonii, quae vos fortuna quietos</span><span></span>
<span>sollicitat suadetque ignota lacessere bella?</span><span></span>
<span><span></span><span></span>quicumque Iliacos ferro violavimus agros</span><span></span>
<span>(mitto ea quae muris bellando exhausta sub altis,</span><span></span>
<span>quos Simois premat ille viros) infanda per orbem</span><span></span>
<span>supplicia et scelerum poenas expendimus omnes,</span><span></span>
<span>vel Priamo miseranda manus; scit triste Minervae</span><span></span>
<span><span></span><span></span>sidus et Euboicae cautes ultorque Caphereus.</span><span></span>
<span>militia ex illa diversum ad litus abacti</span><span></span>
<span>Atrides Protei Menelaus adusque columnas</span><span></span>
<span>exsulat, Aetnaeos vidit Cyclopas Ulixes.</span><span></span>
<span><span></span><span></span>ipse Mycenaeus magnorum ductor Achivum</span><span></span>
<span>coniugis infandae prima inter limina dextra</span><span></span>
<span><span></span><span></span>oppetiit, devictam Asiam subsedit adulter.</span><span></span>
<span><span></span><span></span>regna Neoptolemi referam versosque penatis</span><span></span>
<span><span></span><span></span>Idomenei? Libycone habitantis litore Locros?</span><span></span>
<span><span></span><span></span>invidisse deos, patriis ut redditus aris</span><span></span>
<span><span></span><span></span>coniugium optatum et pulchram Calydona viderem?</span><span></span>
<span>nunc etiam horribili visu portenta sequuntur</span><span></span>
<span>et socii amissi petierunt aethera pennis</span><span></span>
<span>fluminibusque vagantur aves (heu, dira meorum</span><span></span>
<span>supplicia!) et scopulos lacrimosis vocibus implent.</span><span></span>
<span><span></span><span></span>haec adeo ex illo mihi iam speranda fuerunt</span><span></span>
<span>tempore cum ferro caelestia corpora demens</span><span></span>
</p>
</section><section><ul><li><sup>255</sup>violavimus <span>MP:</span> populavimus <span>R</span>
</li></ul></section></section><span>254</span></div><div><section><header><hgroup><h1>Aeneid</h1></hgroup></header><section>
<p>
<span>appetii et Veneris violavi vulnere dextram.</span><span></span>
<span>ne vero, ne me ad talis impellite pugnas.</span><span></span>
<span>nec mihi cum Teucris ullum post eruta bellum</span><span></span>
<span><span></span><span></span>Pergama nec veterum memini laetorve malorum.</span><span></span>
<span>munera quae patriis ad me portatis ab oris</span><span></span>
<span>vertite ad Aenean. stetimus tela aspera contra</span><span></span>
<span>contulimusque manus: experto credite quantus</span><span></span>
<span>in clipeum adsurgat, quo turbine torqueat hastam.</span><span></span>
<span><span></span><span></span>si duo praeterea talis Idaea tulisset</span><span></span>
<span>terra viros, ultro Inachias venisset ad urbes</span><span></span>
<span>Dardanus, et versis lugeret Graecia fatis.</span><span></span>
<span>quidquid apud durae cessatum est moenia Troiae,</span><span></span>
<span>Hectoris Aeneaeque manu victoria Graium</span><span></span>
<span><span></span><span></span>haesit et in decimum vestigia rettulit annum.</span><span></span>
<span>ambo animis, ambo insignes praestantibus armis,</span><span></span>
<span>hic pietate prior. coeant in foedera dextrae,</span><span></span>
<span>qua datur; ast armis concurrant arma cavete.’</span><span></span>
<span>et responsa simul quae sint, rex optime, regis</span><span></span>
<span><span></span><span></span>audisti et quae sit magno sententia bello.”</span><span></span>
<span>Vix ea legati, variusque per ora cucurrit</span><span></span>
<span>Ausonidum turbata fremor, ceu saxa morantur</span><span></span>
<span>cum rapidos amnis, fit clauso gurgite murmur</span><span></span>
<span>vicinaeque fremunt ripae crepitantibus undis.</span><span></span>
<span><span></span><span></span>ut primum placati animi et trepida ora quierunt,</span><span></span>
<span>praefatus divos solio rex infit ab alto:</span><span></span>
<span>“Ante equidem summa de re statuisse, Latini,</span><span></span>
<span>et vellem et fuerat melius, non tempore tali</span><span></span>
<span>cogere concilium, cum muros adsidet hostis.</span><span></span>
</p></section></section><span>256</span></div><div><section><header><hgroup><h1>Aeneid</h1></hgroup></header><section><p>
<span><span></span><span></span>bellum importunum, cives, cum gente deorum</span><span></span>
<span>invictisque viris gerimus, quos nulla fatigant</span><span></span>
<span>proelia nec victi possunt absistere ferro.</span><span></span>
<span>spem si quam ascitis Aetolum habuistis in armis,</span><span></span>
<span>ponite. spes sibi quisque; sed haec quam angusta videtis.</span><span></span>
<span><span></span><span></span>cetera qua rerum iaceant perculsa ruina,</span><span></span>
<span>ante oculos interque manus sunt omnia vestras.</span><span></span>
<span>nec quemquam incuso: potuit quae plurima virtus</span><span></span>
<span>esse, fuit; toto certatum est corpore regni.</span><span></span>
<span>nunc adeo quae sit dubiae sententia menti,</span><span></span>
<span><span></span><span></span>expediam et paucis (animos adhibete) docebo.</span><span></span>
<span>est antiquus ager Tusco mihi proximus amni,</span><span></span>
<span>longus in occasum, finis super usque Sicanos;</span><span></span>
<span>Aurunci Rutulique serunt, et vomere duros</span><span></span>
<span>exercent collis atque horum asperrima pascunt.</span><span></span>
<span><span></span><span></span>haec omnis regio et celsi plaga pinea montis</span><span></span>
<span>cedat amicitiae Teucrorum, et foederis aequas</span><span></span>
<span>dicamus leges sociosque in regna vocemus:</span><span></span>
<span>considant, si tantus amor, et moenia condant.</span><span></span>
<span>sin alios finis aliamque capessere gentem</span><span></span>
<span><span></span><span></span>est animus possuntque solo decedere nostro,</span><span></span>
<span>bis denas Italo texamus robore navis;</span><span></span>
<span>seu pluris complere valent, iacet omnis ad undam</span><span></span>
<span>materies: ipsi numerumque modumque carinis</span><span></span>
<span>praecipiant, nos aera, manus, navalia demus.</span><span></span>
<span><span></span><span></span>praeterea, qui dicta ferant et foedera firment</span><span></span>
<span>centum oratores prima de gente Latinos</span><span></span>
<span>ire placet pacisque manu praetendere ramos,</span><span></span>
<span>munera portantis aurique eborisque talenta</span><span></span>
<span>et sellam regni trabeamque insignia nostri.</span><span></span>
<span><span></span><span></span>consulite in medium et rebus succurrite fessis.”</span><span></span>
</p>
</section><section><ul><li><sup>335</sup>fessis <span>MR:</span> vestris <span>P</span>
</li></ul></section></section><span>258</span></div><div><section><header><hgroup><h1>Aeneid</h1></hgroup></header><section>
<p>
<span>Tum Drances idem infensus, quem gloria Turni</span><span></span>
<span>obliqua invidia stimulisque agitabat amaris,</span><span></span>
<span>largus opum et lingua melior, sed frigida bello</span><span></span>
<span>dextera, consiliis habitus non futtilis auctor,</span><span></span>
<span><span></span><span></span>seditione potens (genus huic materna superbum</span><span></span>
<span>nobilitas dabat, incertum de patre ferebat),</span><span></span>
<span>surgit et his onerat dictis atque aggerat iras:</span><span></span>
<span>“Rem nulli obscuram nostrae nec vocis egentem</span><span></span>
<span>consulis, o bone rex: cuncti se scire fatentur</span><span></span>
<span><span></span><span></span>quid fortuna ferat populi, sed dicere mussant.</span><span></span>
<span>det libertatem fandi flatusque remittat,</span><span></span>
<span>cuius ob auspicium infaustum moresque sinistros</span><span></span>
<span>(dicam equidem, licet arma mihi mortemque minetur)</span><span></span>
<span>lumina tot cecidisse ducum totamque videmus</span><span></span>
<span><span></span><span></span>consedisse urbem luctu, dum Troïa temptat</span><span></span>
<span>castra fugae fidens et caelum territat armis.</span><span></span>
<span>unum etiam donis istis, quae plurima mitti</span><span></span>
<span>Dardanidis dicique iubes, unum, optime regum,</span><span></span>
<span>adicias, nec te ullius violentia vincat</span><span></span>
<span><span></span><span></span>quin natam egregio genero dignisque hymenaeis</span><span></span>
<span>des pater, et pacem hanc aeterno foedere iungas.</span><span></span>
<span>quod si tantus habet mentes et pectora terror,</span><span></span>
<span>ipsum obtestemur veniamque oremus ab ipso:</span><span></span>
<span>cedat, ius proprium regi patriaeque remittat.</span><span></span>
<span><span></span><span></span>quid miseros totiens in aperta pericula civis</span><span></span>
<span>proicis, o Latio caput horum et causa malorum?</span><span></span>
<span>nulla salus bello, pacem te poscimus omnes,</span><span></span>
<span>Turne, simul pacis solum inviolabile pignus.</span><span></span>
</p>
</section><section><ul><li><sup>338</sup>lingua <span>MR:</span> linguae <span>P</span>
</li><li><sup>356</sup>iungas <span>MP:</span> firmes (330) <span>R</span>
</li></ul></section></section><span>260</span></div><div><section><header><hgroup><h1>Aeneid</h1></hgroup></header><section>
<p>
<span>primus ego, invisum quem tu tibi fingis (et esse</span><span></span>
<span><span></span><span></span>nil moror), en supplex venio. miserere tuorum,</span><span></span>
<span>pone animos et pulsus abi. sat funera fusi</span><span></span>
<span>vidimus ingentis et desolavimus agros.</span><span></span>
<span>aut, si fama movet, si tantum pectore robur</span><span></span>
<span>concipis et si adeo dotalis regia cordi est,</span><span></span>
<span><span></span><span></span>aude atque adversum fidens fer pectus in hostem.</span><span></span>
<span>scilicet ut Turno contingat regia coniunx,</span><span></span>
<span>nos animae viles, inhumata infletaque turba,</span><span></span>
<span>sternamur campis? etiam tu, si qua tibi vis,</span><span></span>
<span>si patrii quid Martis habes, illum aspice contra</span><span></span>
<span><span></span><span></span>qui vocat...”</span><span></span>
<span>Talibus exarsit dictis violentia Turni.</span><span></span>
<span>dat gemitum rumpitque has imo pectore voces:</span><span></span>
<span>“larga quidem semper, Drance, tibi copia fandi</span><span></span>
<span>tum cum bella manus poscunt, patribusque vocatis</span><span></span>
<span><span></span><span></span>primus ades. sed non replenda est curia verbis,</span><span></span>
<span>quae tuto tibi magna volant, dum distinet hostem</span><span></span>
<span>agger murorum nec inundant sanguine fossae.</span><span></span>
<span>proinde tona eloquio (solitum tibi) meque timoris</span><span></span>
<span>argue tu, Drance, quando tot stragis acervos</span><span></span>
<span><span></span><span></span>Teucrorum tua dextra dedit, passimque tropaeis</span><span></span>
<span>insignis agros. possit quid vivida virtus</span><span></span>
<span>experiare licet, nec longe scilicet hostes</span><span></span>
<span>quaerendi nobis; circumstant undique muros.</span><span></span>
<span>imus in adversos—quid cessas? an tibi Mavors</span><span></span>
<span><span></span><span></span>ventosa in lingua pedibusque fugacibus istis</span><span></span>
<span>semper erit?... pulsus ego? aut quisquam merito, foedissime, pulsum</span><span></span>
<span>arguet, Iliaco tumidum qui crescere Thybrim</span><span></span>
</p>
</section><section><ul><li><sup>382</sup>murorum] moerorum <span>P (see on</span> 10.24)</li></ul></section></section><span>262</span></div><div><section><header><hgroup><h1>Aeneid</h1></hgroup></header><section>
<p>
<span>sanguine et Euandri totam cum stirpe videbit</span><span></span>
<span><span></span><span></span>procubuisse domum atque exutos Arcadas armis?</span><span></span>
<span>haud ita me experti Bitias et Pandarus ingens</span><span></span>
<span>et quos mille die victor sub Tartara misi,</span><span></span>
<span>inclusus muris hostilique aggere saeptus.</span><span></span>
<span>nulla salus bello? capiti cane talia, demens,</span><span></span>
<span><span></span><span></span>Dardanio rebusque tuis. proinde omnia magno</span><span></span>
<span>ne cessa turbare metu atque extollere viris</span><span></span>
<span>gentis bis victae, contra premere arma Latini.</span><span></span>
<span>nunc et Myrmidonum proceres Phrygia arma tremescunt,</span><span></span>
<span>
<span>nuncet Tydides et Larisaeus Achilles,</span></span><span></span>
<span><span></span><span></span>amnis et Hadriacas retro fugit Aufidus undas.</span><span></span>
<span>vel cum se pavidum contra mea iurgia fingit,</span><span></span>
<span>artificis scelus, et formidine crimen acerbat.</span><span></span>
<span>numquam animam talem dextra hac (absiste moveri)</span><span></span>
<span>amittes: habitet tecum et sit pectore in isto.</span><span></span>
<span><span></span><span></span>Nunc ad te et tua magna, pater, consulta revertor.</span><span></span>
<span>si nullam nostris ultra spem ponis in armis,</span><span></span>
<span>si tam deserti sumus et semel agmine verso</span><span></span>
<span>funditus occidimus neque habet Fortuna regressum,</span><span></span>
<span>oremus pacem et dextras tendamus inertis.</span><span></span>
<span><span></span><span></span>quamquam o si solitae quicquam virtutis adesset!</span><span></span>
<span>ille mihi ante alios fortunatusque laborum</span><span></span>
<span>egregiusque animi, qui, ne quid tale videret,</span><span></span>
<span>procubuit moriens et humum semel ore momordit.</span><span></span>
<span>sin et opes nobis et adhuc intacta iuventus</span><span></span>
<span><span></span><span></span>auxilioque urbes Italae populique supersunt,</span><span></span>
<span>sin et Troianis cum multo gloria venit</span><span></span>
<span>sanguine (sunt illis sua funera, parque per omnis</span><span></span>
<span>tempestas), cur indecores in limine primo</span><span></span>
</p>
</section><section><ul><li><sup>404</sup>
<span>MPR]</span>= 2.197 <span>(del. Klouček)</span>
</li><li><a><sup>412</sup>semel <span>MR:</span> simul <span>P</span>
             Troy’s fall he assaulted Cassandra who had sought sanctuary in her temple.</a></li><li><sup>418</sup>semel <span>M</span>
<sup>2</sup>: semul <span>P:</span> simul <span>MR</span>
</li></ul></section></section><span>264</span></div><div><section><header><hgroup><h1>Aeneid</h1></hgroup></header><section>
<p>
<span>deficimus? cur ante tubam tremor occupat artus?</span><span></span>
<span><span></span><span></span>multa dies variique labor mutabilis aevi</span><span></span>
<span>rettulit in melius, multos alterna revisens</span><span></span>
<span>lusit et in solido rursus Fortuna locavit.</span><span></span>
<span>non erit auxilio nobis Aetolus et Arpi:</span><span></span>
<span>at Messapus erit felixque Tolumnius et quos</span><span></span>
<span><span></span><span></span>tot populi misere duces, nec parva sequetur</span><span></span>
<span>gloria delectos Latio et Laurentibus agris.</span><span></span>
<span>est et Volscorum egregia de gente Camilla</span><span></span>
<span>agmen agens equitum et florentis aere catervas.</span><span></span>
<span>quod si me solum Teucri in certamina poscunt</span><span></span>
<span><span></span><span></span>idque placet tantumque bonis communibus obsto,</span><span></span>
<span>non adeo has exosa manus Victoria fugit</span><span></span>
<span>ut tanta quicquam pro spe temptare recusem.</span><span></span>
<span>ibo animis contra, vel magnum praest et Achillem</span><span></span>
<span>factaque Volcani manibus paria induat arma</span><span></span>
<span><span></span><span></span>ille licet. vobis animam hanc soceroque Latino</span><span></span>
<span>Turnus ego, haud ulli veterum virtute secundus,</span><span></span>
<span>devovi. solum Aeneas vocat? et vocet oro;</span><span></span>
<span>nec Drances potius, sive est haec ira deorum,</span><span></span>
<span>morte luat, sive est virtus et gloria, tollat.”</span><span></span>
<span><span></span><span></span>Illi haec inter se dubiis de rebus agebant</span><span></span>
<span>certantes: castra Aeneas aciemque movebat.</span><span></span>
<span>nuntius ingenti per regia tecta tumultu</span><span></span>
<span>ecce ruit magnisque urbem terroribus implet:</span><span></span>
<span>instructos acie Tiberino a flumine Teucros</span><span></span>
<span><span></span><span></span>Tyrrhenamque manum totis descendere campis.</span><span></span>
<span>extemplo turbati animi concussaque vulgi</span><span></span>
<span>pectora et arrectae stimulis haud mollibus irae.</span><span></span>
<span>arma manu trepidi poscunt, fremit arma iuventus,</span><span></span>
</p>
</section></section><span>266</span></div><div><section><header><hgroup><h1>Aeneid</h1></hgroup></header><section>
<p>
<span>flent maesti mussantque patres. hic undique clamor</span><span></span>
<span><span></span><span></span>dissensu vario magnus se tollit in auras,</span><span></span>
<span>haud secus atque alto in luco cum forte catervae</span><span></span>
<span>consedere avium, piscosove amne Padusae</span><span></span>
<span>dant sonitum rauci per stagna loquacia cycni.</span><span></span>
<span>“immo,” ait “o cives,” arrepto tempore Turnus,</span><span></span>
<span><span></span><span></span>“cogite concilium et pacem laudate sedentes;</span><span></span>
<span>illi armis in regna ruunt.” nec plura locutus</span><span></span>
<span>corripuit sese et tectis citus extulit altis.</span><span></span>
<span>“tu, Voluse, armari Volscorum edice maniplis,</span><span></span>
<span>duc” ait “et Rutulos. equitem Messapus in armis,</span><span></span>
<span><span></span><span></span>et cum fratre Coras latis diffundite campis.</span><span></span>
<span>pars aditus urbis firment turrisque capessant;</span><span></span>
<span>cetera, qua iusso, mecum manus inferat arma.”</span><span></span>
<span>Ilicet in muros tota discurritur urbe.</span><span></span>
<span>concilium ipse pater et magna incepta Latinus</span><span></span>
<span><span></span><span></span>deserit ac tristi turbatus tempore differt,</span><span></span>
<span>multaque se incusat qui non acceperit ultro</span><span></span>
<span>Dardanium Aenean generumque asciverit urbi.</span><span></span>
<span>praefodiunt alii portas aut saxa sudesque</span><span></span>
<span>subvectant. bello dat signum rauca cruentum</span><span></span>
<span><span></span><span></span>bucina. tum muros varia cinxere corona</span><span></span>
<span>matronae puerique, vocat labor ultimus omnis.</span><span></span>
<span>nec non ad templum summasque ad Palladis arces</span><span></span>
<span>subvehitur magna matrum regina caterva</span><span></span>
<span>dona ferens, iuxtaque comes Lavinia virgo,</span><span></span>
<span><span></span><span></span>causa mali tanti, oculos deiecta decoros.</span><span></span>
<span>succedunt matres et templum ture vaporant</span><span></span>
</p>
</section><section><ul><li><sup>455</sup>in <span>PR</span>: ad <span>M</span>
</li><li><sup>466</sup>firment <span>MR:</span> firmet <span>P</span> ǀ capessant <span>R:</span> capessat <span>MP</span>
</li><li><sup>480</sup>mali tanti <span>P:</span> mali tantis <span>M:</span> malis tantis <span>R</span>
</li></ul></section></section><span>268</span></div><div><section><header><hgroup><h1>Aeneid</h1></hgroup></header><section>
<p>
<span>et maestas alto fundunt de limine voces:</span><span></span>
<span>“armipotens, praeses belli, Tritonia virgo,</span><span></span>
<span>frange manu telum Phrygii praedonis, et ipsum</span><span></span>
<span><span></span><span></span>pronum sterne solo portisque effunde sub altis.”</span><span></span>
<span>cingitur ipse furens certatim in proelia Turnus.</span><span></span>
<span>iamque adeo rutilum thoraca indutus aénis</span><span></span>
<span>horrebat squamis surasque incluserat auro,</span><span></span>
<span>tempora nudus adhuc, laterique accinxerat ensem,</span><span></span>
<span><span></span><span></span>fulgebatque alta decurrens aureus arce</span><span></span>
<span>exsultatque animis et spe iam praecipit hostem:</span><span></span>
<span>qualis ubi abruptis fugit praesepia vinclis</span><span></span>
<span>tandem liber equus, campoque potitus aperto</span><span></span>
<span>aut ille in pastus armentaque tendit equarum</span><span></span>
<span><span></span><span></span>aut adsuetus aquae perfundi flumine noto</span><span></span>
<span>emicat, arrectisque fremit cervicibus alte</span><span></span>
<span>luxurians luduntque iubae per colla, per armos.</span><span></span>
<span>Obvia cui Volscorum acie comitante Camilla</span><span></span>
<span>occurrit portisque ab equo regina sub ipsis</span><span></span>
<span><span></span><span></span>desiluit, quam tota cohors imitata relictis</span><span></span>
<span>ad terram defluxit equis; tum talia fatur:</span><span></span>
<span>“Turne, sui merito si qua est fiducia forti,</span><span></span>
<span>audeo et Aeneadum promitto occurrere turmae</span><span></span>
<span>solaque Tyrrhenos equites ire obvia contra.</span><span></span>
<span><span></span><span></span>me sine prima manu temptare pericula belli,</span><span></span>
<span>tu pedes ad muros subsiste et moenia serva.”</span><span></span>
<span>Turnus ad haec oculos horrenda in virgine fixus:</span><span></span>
<span>“o decus Italiae virgo, quas dicere grates</span><span></span>
<span>quasve referre parem? sed nunc, est omnia quando</span><span></span>
<span><span></span><span></span>iste animus supra, mecum partire laborem.</span><span></span>
<span>Aeneas, ut fama fidem missique reportant</span><span></span>
<span>exploratores, equitum levia improbus arma</span><span></span>
</p>
</section><section><ul><li><sup>483</sup>praeses <span>MPR:</span> praesens M<sup>2</sup> P<sup>2</sup>, <span>Macrobius</span>
</li></ul></section></section><span>270</span></div><div><section><header><hgroup><h1>Aeneid</h1></hgroup></header><section>
<p>
<span>praemisit, quaterent campos; ipse ardua montis</span><span></span>
<span>per deserta iugo superans adventat ad urbem.</span><span></span>
<span><span></span><span></span>furta paro belli convexo in tramite silvae,</span><span></span>
<span>ut bivias armato obsidam milite fauces.</span><span></span>
<span>tu Tyrrhenum equitem conlatis excipe signis;</span><span></span>
<span>tecum acer Messapus erit turmaeque Latinae</span><span></span>
<span>Tiburtique manus, ducis et tu concipe curam.”</span><span></span>
<span><span></span><span></span>sic ait, et paribus Messapum in proelia dictis</span><span></span>
<span>hortatur sociosque duces et pergit in hostem.</span><span></span>
<span>Est curvo anfractu valles, accommoda fraudi</span><span></span>
<span>armorumque dolis, quam densis frondibus atrum</span><span></span>
<span>urget utrimque latus, tenuis quo semita ducit</span><span></span>
<span><span></span><span></span>angustaeque ferunt fauces aditusque maligni.</span><span></span>
<span>hanc super in speculis summoque in vertice montis</span><span></span>
<span>planities ignota iacet tutique receptus,</span><span></span>
<span>seu dextra laevaque velis occurrere pugnae</span><span></span>
<span>sive instare iugis et grandia volvere saxa.</span><span></span>
<span><span></span><span></span>huc iuvenis nota fertur regione viarum</span><span></span>
<span>arripuitque locum et silvis insedit iniquis.</span><span></span>
<span>Velocem interea superis in sedibus Opim,</span><span></span>
<span>unam ex virginibus sociis sacraque caterva,</span><span></span>
<span>compellabat et has tristis Latonia voces</span><span></span>
<span><span></span><span></span>ore dabat: “graditur bellum ad crudele Camilla,</span><span></span>
<span>o virgo, et nostris nequiquam cingitur armis,</span><span></span>
<span>cara mihi ante alias. neque enim novus iste Dianae</span><span></span>
<span>venit amor subitaque animum dulcedine movit.</span><span></span>
<span>pulsus ob invidiam regno virisque superbas</span><span></span>
<span><span></span><span></span>Priverno antiqua Metabus cum excederet urbe,</span><span></span>
<span>infantem fugiens media inter proelia belli</span><span></span>
</p>
</section><section><ul><li><sup>527</sup>receptus <span>MP:</span> recessus <span>R, known to Servius</span>
</li><li><sup>534</sup>tristis <span>MP:</span> tristi <span>R</span>
</li></ul></section></section><span>272</span></div><div><section><header><hgroup><h1>Aeneid</h1></hgroup></header><section>
<p>
<span>sustulit exsilio comitem, matrisque vocavit</span><span></span>
<span>nomine Casmillae, mutata parte, Camillam.</span><span></span>
<span>ipse sinu prae se portans iuga longa petebat</span><span></span>
<span><span></span><span></span>solorum nemorum: tela undique saeva premebant</span><span></span>
<span>et circumfuso volitabant milite Volsci.</span><span></span>
<span>ecce fugae medio summis Amasenus abundans</span><span></span>
<span>spumabat ripis, tantus se nubibus imber</span><span></span>
<span>ruperat. ille innare parans infantis amore</span><span></span>
<span><span></span><span></span>tardatur caroque oneri timet. omnia secum</span><span></span>
<span>versanti subito vix haec sententia sedit:</span><span></span>
<span>telum immane manu valida quod forte gerebat</span><span></span>
<span>bellator, solidum nodis et robore cocto,</span><span></span>
<span>huic natam libro et silvestri subere clausam</span><span></span>
<span><span></span><span></span>implicat atque habilem mediae circumligat hastae;</span><span></span>
<span>quam dextra ingenti librans ita ad aethera fatur:</span><span></span>
<span>‘alma, tibi hanc, nemorum cultrix, Latonia virgo,</span><span></span>
<span>ipse pater famulam voveo; tua prima per auras</span><span></span>
<span>tela tenens supplex hostem fugit. accipe, testor,</span><span></span>
<span><span></span><span></span>diva tuam, quae nunc dubiis committitur auris.’</span><span></span>
<span>dixit, et adducto contortum hastile lacerto</span><span></span>
<span>immittit: sonuere undae, rapidum super amnem</span><span></span>
<span>infelix fugit in iaculo stridente Camilla.</span><span></span>
<span>at Metabus magna propius iam urgente caterva</span><span></span>
<span><span></span><span></span>dat sese fluvio, atque hastam cum virgine victor</span><span></span>
<span>gramineo, donum Triviae, de caespite vellit.</span><span></span>
<span>non illum tectis ullae, non moenibus urbes</span><span></span>
<span>accepere (neque ipse manus feritate dedisset),</span><span></span>
<span>pastorum et solis exegit montibus aevum.</span><span></span>
<span><span></span><span></span>hic natam in dumis interque horrentia lustra</span><span></span>
</p></section></section><span>274</span></div><div><section><header><hgroup><h1>Aeneid</h1></hgroup></header><section><p>
<span>armentalis equae mammis et lacte ferino</span><span></span>
<span>nutribat teneris immulgens ubera labris.</span><span></span>
<span>utque pedum primis infans vestigia plantis</span><span></span>
<span>institerat, iaculo palmas armavit acuto</span><span></span>
<span><span></span><span></span>spiculaque ex umero parvae suspendit et arcum.</span><span></span>
<span>pro crinali auro, pro longae tegmine pallae</span><span></span>
<span>tigridis exuviae per dorsum a vertice pendent.</span><span></span>
<span>tela manu iam tum tenera puerilia torsit</span><span></span>
<span>et fundam tereti circum caput egit habena</span><span></span>
<span><span></span><span></span>Strymoniamque gruem aut album deiecit olorem.</span><span></span>
<span>multae illam frustra Tyrrhena per oppida matres</span><span></span>
<span>optavere nurum; sola contenta Diana</span><span></span>
<span>aeternum telorum et virginitatis amorem</span><span></span>
<span>intemerata colit. vellem haud correpta fuisset</span><span></span>
<span><span></span><span></span>militia tali conata lacessere Teucros:</span><span></span>
<span>cara mihi comitumque foret nunc una mearum.</span><span></span>
<span>verum age, quandoquidem fatis urgetur acerbis,</span><span></span>
<span>labere, nympha, polo finisque invise Latinos,</span><span></span>
<span>tristis ubi infausto committitur omine pugna.</span><span></span>
<span><span></span><span></span>haec cape et ultricem pharetra deprome sagittam:</span><span></span>
<span>hac, quicumque sacrum violarit vulnere corpus,</span><span></span>
<span>Tros Italusque, mihi pariter det sanguine poenas.</span><span></span>
<span>post ego nube cava miserandae corpus et arma</span><span></span>
<span>inspoliata feram tumulo patriaeque reponam.”</span><span></span>
<span><span></span><span></span>dixit, at illa levis caeli delapsa per auras</span><span></span>
<span>insonuit nigro circumdata turbine corpus.</span><span></span>
<span>At manus interea muris Troiana propinquat,</span><span></span>
<span>Etruscique duces equitumque exercitus omnis</span><span></span>
<span>compositi numero in turmas. fremit aequore toto</span><span></span>
</p>
</section><section><ul><li><sup>592</sup>Italusque <span>MPR:</span> Italusve <span>Servius</span>
</li><li><sup>595</sup>delapsa <span>M:</span> demissa (10.73) <span>PR</span>
</li></ul></section></section><span>276</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>insultans sonipes et pressis pugnat habenis</span><span></span>
<span>huc conversus et huc; tum late ferreus hastis</span><span></span>
<span>horret ager campique armis sublimibus ardent.</span><span></span>
<span>nec non Messapus contra celeresque Latini</span><span></span>
<span>et cum fratre Coras et virginis ala Camillae</span><span></span>
<span><span></span><span></span>adversi campo apparent, hastasque reductis</span><span></span>
<span>protendunt longe dextris et spicula vibrant,</span><span></span>
<span>adventusque virum fremitusque ardescit equorum.</span><span></span>
<span>iamque intra iactum teli progressus uterque</span><span></span>
<span>substiterat: subito erumpunt clamore furentisque</span><span></span>
<span><span></span><span></span>exhortantur equos, fundunt simul undique tela</span><span></span>
<span>crebra nivis ritu, caelumque obtexitur umbra.</span><span></span>
<span>continuo adversis Tyrrhenus et acer Aconteus</span><span></span>
<span>conixi incurrunt hastis primique ruinam</span><span></span>
<span>dant sonitu ingenti perfractaque quadripedantum</span><span></span>
<span><span></span><span></span>pectora pectoribus rumpunt; excussus Aconteus</span><span></span>
<span>fulminis in morem aut tormento ponderis acti</span><span></span>
<span>praecipitat longe et vitam dispergit in auras.</span><span></span>
<span>Extemplo turbatae acies, versique Latini</span><span></span>
<span>reiciunt parmas et equos ad moenia vertunt;</span><span></span>
<span><span></span><span></span>Troes agunt, princeps turmas inducit Asilas.</span><span></span>
<span>iamque propinquabant portis rursusque Latini</span><span></span>
<span>clamorem tollunt et mollia colla reflectunt;</span><span></span>
<span>hi fugiunt penitusque datis referuntur habenis.</span><span></span>
<span>qualis ubi alterno procurrens gurgite pontus</span><span></span>
<span><span></span><span></span>nunc ruit ad terram scopulosque superiacit unda</span><span></span>
<span>spumeus extremamque sinu perfundit harenam,</span><span></span>
<span>nunc rapidus retro atque aestu revoluta resorbens</span><span></span>
<span>saxa fugit litusque vado labente relinquit:</span><span></span>
</p>
</section><section><ul><li><sup>601</sup>conversus <span>MP:</span> obversus <span>R</span>
</li><li><a><sup>609</sup>substiterat <span>P:</span> substituerant <span>R:</span> constiterant <span>M</span>
             eighteen miles underground, reappears in several springs and then pursues a short but swift course to the Adriatic.</a></li><li><sup>612</sup>adversis <span>P:</span> adversi <span>MR</span>
</li></ul></section></section><span>278</span></div><div><section><header><hgroup><h1>Aeneid</h1></hgroup></header><section>
<p>
<span>bis Tusci Rutulos egere ad moenia versos,</span><span></span>
<span><span></span><span></span>bis reiecti armis respectant terga tegentes.</span><span></span>
<span>tertia sed postquam congressi in proelia totas</span><span></span>
<span>implicuere inter se acies legitque virum vir,</span><span></span>
<span>tum vero et gemitus morientum et sanguine in alto</span><span></span>
<span>armaque corporaque et permixti caede virorum</span><span></span>
<span><span></span><span></span>semianimes volvuntur equi, pugna aspera surgit.</span><span></span>
<span>Orsilochus Remuli, quando ipsum horrebat adire,</span><span></span>
<span>hastam intorsit equo ferrumque sub aure reliquit;</span><span></span>
<span>quo sonipes ictu furit arduus altaque iactat</span><span></span>
<span>vulneris impatiens arrecto pectore crura,</span><span></span>
<span><span></span><span></span>volvitur ille excussus humi. Catillus Iollan</span><span></span>
<span>ingentemque animis, ingentem corpore et armis</span><span></span>
<span>deicit Herminium, nudo cui vertice fulva</span><span></span>
<span>caesaries nudique umeri nec vulnera terrent;</span><span></span>
<span>tantus in arma patet. latos huic hasta per armos</span><span></span>
<span>
 acta tremit duplicatque virum transfixa dolore.</span><span></span>
<span><span></span><span></span>funditur ater ubique cruor; dant funera ferro</span><span></span>
<span>certantes pulchramque petunt per vulnera mortem.</span><span></span>
<span>At medias inter caedes exsultat Amazon</span><span></span>
<span>unum exserta latus pugnae, pharetrata Camilla,</span><span></span>
<span><span></span><span></span>et nunc lenta manu spargens hastilia denset,</span><span></span>
<span>nunc validam dextra rapit indefessa bipennem;</span><span></span>
<span>aureus ex umero sonat arcus et arma Dianae.</span><span></span>
<span>illa etiam, si quando in tergum pulsa recessit,</span><span></span>
<span>spicula converso fugientia derigit arcu.</span><span></span>
<span><span></span><span></span>at circum lectae comites, Larinaque virgo</span><span></span>
<span>Tullaque et aeratam quatiens Tarpeia securim,</span><span></span>
<span>Italides, quas ipsa decus sibi dia Camilla</span><span></span>
<span>delegit pacisque bonas bellique ministras:</span><span></span>
</p></section></section><span>280</span></div><div><section><header><hgroup><h1>Aeneid</h1></hgroup></header><section><p>
<span>quales Threiciae cum flumina Thermodontis</span><span></span>
<span><span></span><span></span>pulsant et pictis bellantur Amazones armis,</span><span></span>
<span>seu circum Hippolyten seu cum se Martia curru</span><span></span>
<span>Penthesilea refert, magnoque ululante tumultu</span><span></span>
<span>feminea exsultant lunatis agmina peltis.</span><span></span>
<span>Quem telo primum, quem postremum, aspera virgo,</span><span></span>
<span><span></span><span></span>deicis? aut quot humi morientia corpora fundis?</span><span></span>
<span>Eunaeum Clytio primum patre, cuius apertum</span><span></span>
<span>adversi longa transverberat abiete pectus.</span><span></span>
<span>sanguinis ille vomens rivos cadit atque cruentam</span><span></span>
<span>mandit humum moriensque suo se in vulnere versat.</span><span></span>
<span><span></span><span></span>tum Lirim Pagasumque super, quorum alter habenas</span><span></span>
<span>suffosso revolutus equo dum colligit, alter</span><span></span>
<span>dum subit ac dextram labenti tendit inermem,</span><span></span>
<span>praecipites pariterque ruunt. his addit Amastrum</span><span></span>
<span>Hippotaden, sequiturque incumbens eminus hasta</span><span></span>
<span><span></span><span></span>Tereaque Harpalycumque et Demophoonta Chrominque;</span><span></span>
<span>quotque emissa manu contorsit spicula virgo,</span><span></span>
<span>tot Phrygii cecidere viri. procul Ornytus armis</span><span></span>
<span>ignotis et equo venator Iapyge fertur,</span><span></span>
<span>cui pellis latos umeros erepta iuvenco</span><span></span>
<span><span></span><span></span>pugnatori operit, caput ingens oris hiatus</span><span></span>
<span>et malae texere lupi cum dentibus albis,</span><span></span>
<span>agrestisque manus armat sparus; ipse catervis</span><span></span>
<span>vertitur in mediis et toto vertice supra est.</span><span></span>
<span>hunc illa exceptum (neque enim labor agmine verso)</span><span></span>
<span><span></span><span></span>traicit et super haec inimico pectore fatur:</span><span></span>
<span>“silvis te, Tyrrhene, feras agitare putasti?</span><span></span>
<span>advenit qui vestra dies muliebribus armis</span><span></span>
<span>verba redarguerit. nomen tamen haud leve patrum</span><span></span>
</p>
</section><section><ul><li><sup>671</sup>suffosso <span>M:</span> suffuso <span>γR</span>
</li><li><sup>688</sup>redarguerit <span>Priscian GLK</span> 2.503.12: redargueret <span>MγR</span>
</li></ul></section></section><span>282</span></div><div><section><header><hgroup><h1>Aeneid</h1></hgroup></header><section>
<p>
<span>manibus hoc referes, telo cecidisse Camillae.”</span><span></span>
<span><span></span><span></span>Protinus Orsilochum et Buten, duo maxima Teucrum</span><span></span>
<span>
 corpora, sed Buten aversum cuspide fixit</span><span></span>
<span>loricam galeamque inter, qua colla sedentis</span><span></span>
<span>lucent et laevo dependet parma lacerto;</span><span></span>
<span>Orsilochum fugiens magnumque agitata per orbem</span><span></span>
<span><span></span><span></span>eludit gyro interior sequiturque sequentem;</span><span></span>
<span>tum validam perque arma viro perque ossa securim</span><span></span>
<span>altior exsurgens oranti et multa precanti</span><span></span>
<span>congeminat; vulnus calido rigat ora cerebro.</span><span></span>
<span>incidit huic subitoque aspectu territus haesit</span><span></span>
<span><span></span><span></span>Appenninicolae bellator filius Auni,</span><span></span>
<span>haud Ligurum extremus, dum fallere fata sinebant.</span><span></span>
<span>isque ubi se nullo iam cursu evadere pugnae</span><span></span>
<span>posse neque instantem reginam avertere cernit,</span><span></span>
<span>consilio versare dolos ingressus et astu</span><span></span>
<span><span></span><span></span>incipit haec: “quid tam egregium, si femina forti</span><span></span>
<span>fidis equo? dimitte fugam et te comminus aequo</span><span></span>
<span>mecum crede solo pugnaeque accinge pedestri:</span><span></span>
<span>iam nosces ventosa ferat cui gloria fraudem.”</span><span></span>
<span>dixit, at illa furens acrique accensa dolore</span><span></span>
<span><span></span><span></span>tradit equum comiti paribusque resistit in armis</span><span></span>
<span>ense pedes nudo puraque interrita parma.</span><span></span>
<span>at iuvenis vicisse dolo ratus avolat ipse</span><span></span>
<span>(haud mora), conversisque fugax aufertur habenis</span><span></span>
<span>quadripedemque citum ferrata calce fatigat.</span><span></span>
<span><span></span><span></span>“vane Ligus frustraque animis elate superbis,</span><span></span>
<span>nequiquam patrias temptasti lubricus artis,</span><span></span>
<span>nec fraus te incolumem fallaci perferet Auno.”</span><span></span>
</p></section></section><span>284</span></div><div><section><header><hgroup><h1>Aeneid</h1></hgroup></header><section><p>
<span>haec fatur virgo, et pernicibus ignea plantis</span><span></span>
<span>transit equum cursu frenisque adversa prehensis</span><span></span>
<span><span></span><span></span>congreditur poenasque inimico ex sanguine sumit:</span><span></span>
<span>quam facile accipiter saxo sacer ales ab alto</span><span></span>
<span>consequitur pennis sublimem in nube columbam</span><span></span>
<span>comprensamque tenet pedibusque eviscerat uncis;</span><span></span>
<span>tum cruor et vulsae labuntur ab aethere plumae.</span><span></span>
<span><span></span><span></span>At non haec nullis hominum sator atque deorum</span><span></span>
<span>observans oculis summo sedet altus Olympo.</span><span></span>
<span>Tyrrhenum genitor Tarchonem in proelia saeva</span><span></span>
<span>suscitat et stimulis haud mollibus inicit iras.</span><span></span>
<span>ergo inter caedes cedentiaque agmina Tarchon</span><span></span>
<span><span></span><span></span>fertur equo variisque instigat vocibus alas</span><span></span>
<span>nomine quemque vocans, reficitque in proelia pulsos.</span><span></span>
<span>“quis metus, o numquam dolituri, o semper inertes</span><span></span>
<span>Tyrrheni, quae tanta animis ignavia venit?</span><span></span>
<span>femina palantis agit atque haec agmina vertit?</span><span></span>
<span><span></span><span></span>quo ferrum quidve haec gerimus tela inrita dextris?</span><span></span>
<span>at non in Venerem segnes nocturnaque bella,</span><span></span>
<span>
 aut ubi curva choros indixit tibia Bacchi.</span><span></span>
<span>exspectate dapes et plenae pocula mensae</span><span></span>
<span>(hic amor, hoc studium) dum sacra secundus haruspex</span><span></span>
<span><span></span><span></span>nuntiet ac lucos vocet hostia pinguis in altos!”</span><span></span>
<span>haec effatus equum in medios moriturus et ipse</span><span></span>
<span>concitat, et Venulo adversum se turbidus infert</span><span></span>
<span>dereptumque ab equo dextra complectitur hostem</span><span></span>
<span>et gremium ante suum multa vi concitus aufert.</span><span></span>
<span><span></span><span></span>tollitur in caelum clamor cunctique Latini</span><span></span>
</p>
</section><section><ul><li><a><sup>728</sup>inicit <span>R:</span> incitat <span>MP:</span> incutit <span>Heinsius</span>
             as much ground as a bull’s hide would enclose, whereupon they cut the hide into extremely thin strips, which circled a large tract of land. The story probably arose from a false etymology, the Phoenician <span>bosra</span> ‘citadel’ being confused with the Greek βύρσα ‘bull’s hide.’</a></li></ul></section></section><span>286</span></div><div><section><header><hgroup><h1>Aeneid</h1></hgroup></header><section>
<p>
<span>convertere oculos. volat igneus aequore Tarchon</span><span></span>
<span>arma virumque ferens; tum summa ipsius ab hasta</span><span></span>
<span>defringit ferrum et partis rimatur apertas,</span><span></span>
<span>qua vulnus letale ferat; contra ille repugnans</span><span></span>
<span><span></span><span></span>sustinet a iugulo dextram et vim viribus exit.</span><span></span>
<span>utque volans alte raptum cum fulva draconem</span><span></span>
<span>fert aquila implicuitque pedes atque unguibus haesit,</span><span></span>
<span>saucius at serpens sinuosa volumina versat</span><span></span>
<span>arrectisque horret squamis et sibilat ore</span><span></span>
<span><span></span><span></span>arduus insurgens, illa haud minus urget obunco</span><span></span>
<span>luctantem rostro, simul aethera verberat alis:</span><span></span>
<span>
 haud aliter praedam Tiburtum ex agmine Tarchon</span><span></span>
<span>portat ovans. ducis exemplum eventumque secuti</span><span></span>
<span>Maeonidae incurrunt. tum fatis debitus Arruns</span><span></span>
<span><span></span><span></span>velocem iaculo et multa prior arte Camillam</span><span></span>
<span>circuit, et quae sit fortuna facillima temptat.</span><span></span>
<span>qua se cumque furens medio tulit agmine virgo,</span><span></span>
<span>hac Arruns subit et tacitus vestigia lustrat;</span><span></span>
<span>qua victrix redit illa pedemque ex hoste reportat,</span><span></span>
<span><span></span><span></span>hac iuvenis furtim celeris detorquet habenas.</span><span></span>
<span>hos aditus iamque hos aditus omnemque pererrat</span><span></span>
<span>undique circuitum et certam quatit improbus hastam.</span><span></span>
<span>Forte sacer Cybelo Chloreus olimque sacerdos</span><span></span>
<span>insignis longe Phrygiis fulgebat in armis</span><span></span>
<span><span></span><span></span>spumantemque agitabat equum, quem pellis aënis</span><span></span>
<span>in plumam squamis auro conserta tegebat.</span><span></span>
<span>ipse peregrina ferrugine clarus et ostro</span><span></span>
<span>spicula torquebat Lycio Gortynia cornu;</span><span></span>
</p>
</section><section><ul><li><sup>768</sup>Cybelo <span>Ma, Servius:</span> Cybele γ: Cybelae <span>Macrobius</span>
</li></ul></section></section><span>288</span></div><div><section><header><hgroup><h1>Aeneid</h1></hgroup></header><section>
<p>
<span>aureus ex umeris erat arcus et aurea vati</span><span></span>
<span><span></span><span></span>cassida; tum croceam chlamydemque sinusque crepantis</span><span></span>
<span>carbaseos fulvo in nodum collegerat auro</span><span></span>
<span>pictus acu tunicas et barbara tegmina crurum.</span><span></span>
<span>hunc virgo, sive ut templis praefigeret arma</span><span></span>
<span>Troïa, captivo sive ut se ferret in auro</span><span></span>
<span><span></span><span></span>venatrix, unum ex omni certamine pugnae</span><span></span>
<span>caeca sequebatur totumque incauta per agmen</span><span></span>
<span>femineo praedae et spoliorum ardebat amore,</span><span></span>
<span>
 telum ex insidiis cum tandem tempore capto</span><span></span>
<span>concitat et superos Arruns sic voce precatur:</span><span></span>
<span><span></span><span></span>“summe deum, sancti custos Soractis Apollo,</span><span></span>
<span>quem primi colimus, cui pineus ardor acervo</span><span></span>
<span>pascitur, et medium freti pietate per ignem</span><span></span>
<span>cultores multa premimus vestigia pruna,</span><span></span>
<span>da, pater, hoc nostris aboleri dedecus armis,</span><span></span>
<span><span></span><span></span>omnipotens. non exuvias pulsaeve tropaeum</span><span></span>
<span>virginis aut spolia ulla peto, mihi cetera laudem</span><span></span>
<span>facta ferent; haec dira meo dum vulnere pestis</span><span></span>
<span>
 pulsa cadat, patrias remeabo inglorius urbes.”</span><span></span>
<span>Audiit et voti Phoebus succedere partem</span><span></span>
<span><span></span><span></span>mente dedit, partem volucris dispersit in auras:</span><span></span>
<span>sterneret ut subita turbatam morte Camillam</span><span></span>
<span>adnuit oranti; reducem ut patria alta videret</span><span></span>
<span>non dedit, inque Notos vocem vertere procellae.</span><span></span>
<span>ergo ut missa manu sonitum dedit hasta per auras,</span><span></span>
<span><span></span><span></span>convertere animos acris oculosque tulere</span><span></span>
<span>cuncti ad reginam Volsci. nihil ipsa nec aurae</span><span></span>
</p>
</section><section><ul><li><sup>799</sup>ut <span>PR:</span> ubi <span>M</span>
</li></ul></section></section><span>290</span></div><div><section><header><hgroup><h1>Aeneid</h1></hgroup></header><section>
<p>
<span>nec sonitus memor aut venientis ab aethere teli,</span><span></span>
<span>hasta sub exsertam donec perlata papillam</span><span></span>
<span>haesit virgineumque alte bibit acta cruorem.</span><span></span>
<span><span></span><span></span>concurrunt trepidae comites dominamque ruentem</span><span></span>
<span>suscipiunt. fugit ante omnis exterritus Arruns</span><span></span>
<span>laetitia mixtoque metu, nec iam amplius hastae</span><span></span>
<span>credere nec telis occurrere virginis audet.</span><span></span>
<span>ac velut ille, prius quam tela inimica sequantur,</span><span></span>
<span><span></span><span></span>continuo in montis sese avius abdidit altos</span><span></span>
<span>occiso pastore lupus magnove iuvenco,</span><span></span>
<span>conscius audacis facti, caudamque remulcens</span><span></span>
<span>subiecit pavitantem utero silvasque petivit:</span><span></span>
<span>haud secus ex oculis se turbidus abstulit Arruns</span><span></span>
<span><span></span><span></span>contentusque fuga mediis se immiscuit armis.</span><span></span>
<span>illa manu moriens telum trahit, ossa sed inter</span><span></span>
<span>ferreus ad costas alto stat vulnere mucro.</span><span></span>
<span>labitur exsanguis, labuntur frigida leto</span><span></span>
<span>lumina, purpureus quondam color ora reliquit.</span><span></span>
<span><span></span><span></span>tum sic exspirans Accam ex aequalibus unam</span><span></span>
<span>adloquitur, fida ante alias quae sola Camillae</span><span></span>
<span>quicum partiri curas, atque haec ita fatur:</span><span></span>
<span>“hactenus, Acca soror, potui: nunc vulnus acerbum</span><span></span>
<span>conficit, et tenebris nigrescunt omnia circum.</span><span></span>
<span><span></span><span></span>effuge et haec Turno mandata novissima perfer:</span><span></span>
<span>succedat pugnae Troianosque arceat urbe.</span><span></span>
<span>iamque vale.” simul his dictis linquebat habenas</span><span></span>
<span>ad terram non sponte fluens. tum frigida toto</span><span></span>
<span>paulatim exsolvit se corpore, lentaque colla</span><span></span>
<span><span></span><span></span>et captum leto posuit caput, arma relinquens,</span><span></span>
</p>
</section><section><ul><li><sup>826</sup>urbe <span>MP:</span> urbi <span>R</span>
</li><li><sup>830</sup>relinquens <span>M</span>
<sup>2</sup>
<span>P</span>
<sup>2</sup>: reliquens <span>P:</span> relinquit <span>M:</span> reliquit <span>R</span>
</li></ul></section></section><span>292</span></div><div><section><header><hgroup><h1>Aeneid</h1></hgroup></header><section>
<p>
<span>vitaque cum gemitu fugit indignata sub umbras.</span><span></span>
<span>tum vero immensus surgens ferit aurea clamor</span><span></span>
<span>sidera: deiecta crudescit pugna Camilla;</span><span></span>
<span>incurrunt densi simul omnis copia Teucrum</span><span></span>
<span><span></span><span></span>Tyrrhenique duces Euandrique Arcades alae.</span><span></span>
<span>At Triviae custos iamdudum in montibus Opis</span><span></span>
<span>alta sedet summis spectatque interrita pugnas.</span><span></span>
<span>utque procul medio iuvenum in clamore furentum</span><span></span>
<span>prospexit tristi multatam morte Camillam,</span><span></span>
<span><span></span><span></span>ingemuitque deditque has imo pectore voces:</span><span></span>
<span>“heu nimium, virgo, nimium crudele luisti</span><span></span>
<span>supplicium Teucros conata lacessere bello!</span><span></span>
<span>nec tibi desertae in dumis coluisse Dianam</span><span></span>
<span>profuit aut nostras umero gessisse pharetras.</span><span></span>
<span><span></span><span></span>non tamen indecorem tua te regina reliquit</span><span></span>
<span>extrema iam in morte, neque hoc sine nomine letum</span><span></span>
<span>per gentis erit aut famam patieris inultae.</span><span></span>
<span>nam quicumque tuum violavit vulnere corpus</span><span></span>
<span>morte luet merita.” fuit ingens monte sub alto</span><span></span>
<span><span></span><span></span>regis Dercenni terreno ex aggere bustum</span><span></span>
<span>antiqui Laurentis opacaque ilice tectum;</span><span></span>
<span>hic dea se primum rapido pulcherrima nisu</span><span></span>
<span>sistit et Arruntem tumulo speculatur ab alto.</span><span></span>
<span>ut vidit fulgentem armis ac vana tumentem,</span><span></span>
<span><span></span><span></span>“cur” inquit “diversus abis? huc derige gressum,</span><span></span>
<span>huc periture veni, capias ut digna Camillae</span><span></span>
<span>praemia. tune etiam telis moriere Dianae?”</span><span></span>
<span>
 dixit, et aurata volucrem Threissa sagittam</span><span></span>
<span>deprompsit pharetra cornuque infensa tetendit</span><span></span>
</p>
</section><section><ul><li><sup>831</sup>= 12.952</li><li><sup>839</sup>multatam χ: mulcatam <span>MPR</span>
</li><li><sup>844</sup>pharetras <span>PR:</span> sagittas <span>M</span>
</li><li><sup>845</sup>reliquit <span>MR:</span> relinquet <span>P</span>
</li><li><sup>854</sup>fulgentem armis <span>PR:</span> laetantem animis <span>M</span>
</li><li><sup>856</sup>Camillae <span>MP:</span> Camilla <span>R</span>
</li></ul></section></section><span>294</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>et duxit longe, donec curvata coirent</span><span></span>
<span>inter se capita et manibus iam tangeret aequis,</span><span></span>
<span>laeva aciem ferri, dextra nervoque papillam.</span><span></span>
<span>extemplo teli stridorem aurasque sonantis</span><span></span>
<span>audiit una Arruns haesitque in corpore ferrum.</span><span></span>
<span><span></span><span></span>illum exspirantem socii atque extrema gementem</span><span></span>
<span>obliti ignoto camporum in pulvere linquunt;</span><span></span>
<span>Opis ad aetherium pennis aufertur Olympum.</span><span></span>
<span>Prima fugit domina amissa levis ala Camillae,</span><span></span>
<span>turbati fugiunt Rutuli, fugit acer Atinas,</span><span></span>
<span><span></span><span></span>disiectique duces desolatique manipli</span><span></span>
<span>tuta petunt et equis aversi ad moenia tendunt.</span><span></span>
<span>nec quisquam instantis Teucros letumque ferentis</span><span></span>
<span>sustentare valet telis aut sistere contra,</span><span></span>
<span>sed laxos referunt umeris languentibus arcus,</span><span></span>
<span><span></span><span></span>quadripedumque putrem cursu quatit ungula campum.</span><span></span>
<span>volvitur ad muros caligine turbidus atra</span><span></span>
<span>pulvis, et e speculis percussae pectora matres</span><span></span>
<span>femineum clamorem ad caeli sidera tollunt.</span><span></span>
<span>qui cursu portas primi inrupere patentis,</span><span></span>
<span><span></span><span></span>hos inimica super mixto premit agmine turba,</span><span></span>
<span>nec miseram effugiunt mortem, sed limine in ipso,</span><span></span>
<span>moenibus in patriis atque inter tuta domorum</span><span></span>
<span>confixi exspirant animas. pars claudere portas,</span><span></span>
<span>nec sociis aperire viam nec moenibus audent</span><span></span>
<span><span></span><span></span>accipere orantis, oriturque miserrima caedes</span><span></span>
<span>defendentum armis aditus inque arma ruentum.</span><span></span>
<span>exclusi ante oculos lacrimantumque ora parentum</span><span></span>
<span>pars in praecipitis fossas urgente ruina</span><span></span>
<span>volvitur, immissis pars caeca et concita frenis</span><span></span>
</p>
</section><section><ul><li><sup>882</sup>inter <span>FP:</span> intra <span>MR</span>
</li></ul></section></section><span>296</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>arietat in portas et duros obice postis.</span><span></span>
<span>ipsae de muris summo certamine matres</span><span></span>
<span>(monstrat amor verus patriae), ut videre Camillam,</span><span></span>
<span>tela manu trepidae iaciunt ac robore duro</span><span></span>
<span>stipitibus ferrum sudibusque imitantur obustis</span><span></span>
<span><span></span><span></span>praecipites, primaeque mori pro moenibus ardent.</span><span></span>
<span>
 Interea Turnum in silvis saevissimus implet</span><span></span>
<span>nuntius et iuveni ingentem fert Acca tumultum:</span><span></span>
<span>deletas Volscorum acies, cecidisse Camillam,</span><span></span>
<span>ingruere infensos hostis et Marte secundo</span><span></span>
<span><span></span><span></span>omnia corripuisse, metum iam ad moenia ferri.</span><span></span>
<span>ille furens (et saeva Iovis sic numina poscunt)</span><span></span>
<span>deserit obsessos collis, nemora aspera linquit.</span><span></span>
<span>vix e conspectu exierat campumque tenebat,</span><span></span>
<span>cum pater Aeneas saltus ingressus apertos</span><span></span>
<span><span></span><span></span>exsuperatque iugum silvaque evadit opaca.</span><span></span>
<span>sic ambo ad muros rapidi totoque feruntur</span><span></span>
<span>agmine nec longis inter se passibus absunt;</span><span></span>
<span>ac simul Aeneas fumantis pulvere campos</span><span></span>
<span>prospexit longe Laurentiaque agmina vidit,</span><span></span>
<span><span></span><span></span>et saevum Aenean agnovit Turnus in armis</span><span></span>
<span>adventumque pedum flatusque audivit equorum.</span><span></span>
<span>continuoque ineant pugnas et proelia temptent,</span><span></span>
<span>ni roseus fessos iam gurgite Phoebus Hibero</span><span></span>
<span>tingat equos noctemque die labente reducat.</span><span></span>
<span><span></span><span></span>considunt castris ante urbem et moenia vallant.</span><span></span>
</p>
</section></section><span>298</span></div><div><section><header><hgroup><h1>Aeneid</h1></hgroup></header><section>
</section>
<section>
<h2><span>Liber XII</span></h2>
<p>
<span>
 Turnus ut infractos adverso Marte Latinos</span><span></span>
<span>defecisse videt, sua nunc promissa reposci,</span><span></span>
<span>se signari oculis, ultro implacabilis ardet</span><span></span>
<span>attollitque animos. Poenorum qualis in arvis</span><span></span>
<span><span></span><span></span>saucius ille gravi venantum vulnere pectus</span><span></span>
<span>tum demum movet arma leo, gaudetque comantis</span><span></span>
<span>excutiens cervice toros fixumque latronis</span><span></span>
<span>impavidus frangit telum et fremit ore cruento:</span><span></span>
<span>haud secus accenso gliscit violentia Turno.</span><span></span>
<span><span></span><span></span>tum sic adfatur regem atque ita turbidus infit:</span><span></span>
<span>“nulla mora in Turno; nihil est quod dicta retractent</span><span></span>
<span>ignavi Aeneadae, nec quae pepigere recusent:</span><span></span>
<span>congredior. fer sacra, pater, et concipe foedus.</span><span></span>
<span>aut hac Dardanium dextra sub Tartara mittam</span><span></span>
<span><span></span><span></span>desertorem Asiae (sedeant spectentque Latini),</span><span></span>
<span>et solus ferro crimen commune refellam,</span><span></span>
<span>aut habeat victos, cedat Lavinia coniunx.”</span><span></span>
<span>Olli sedato respondit corde Latinus:</span><span></span>
<span>“o praestans animi iuvenis, quantum ipse feroci</span><span></span>
<span><span></span><span></span>virtute exsuperas, tanto me impensius aequum est</span><span></span>
<span>consulere atque omnis metuentem expendere casus.</span><span></span>
<span>sunt tibi regna patris Dauni, sunt oppida capta</span><span></span>
</p></section></section><span>300</span></div><div><section><header><hgroup><h1>Aeneid</h1></hgroup></header><section><p>
<span>multa manu, nec non aurumque animusque Latino est;</span><span></span>
<span>sunt aliae innuptae Latio et Laurentibus arvis</span><span></span>
<span><span></span><span></span>nec genus indecores. sine me haec haud mollia fatu</span><span></span>
<span>sublatis aperire dolis, <span>simul hoc animo hauri:</span>
</span><span></span>
<span>me natam nulli veterum sociare procorum</span><span></span>
<span>fas erat, idque omnes divique hominesque canebant.</span><span></span>
<span>victus amore tui, cognato sanguine victus</span><span></span>
<span><span></span><span></span>coniugis et maestae lacrimis, vincla omnia rupi;</span><span></span>
<span>promissam eripui genero, arma impia sumpsi.</span><span></span>
<span>ex illo qui me casus, quae, Turne, sequantur</span><span></span>
<span>bella, vides, quantos primus patiare labores.</span><span></span>
<span>bis magna victi pugna vix urbe tuemur</span><span></span>
<span><span></span><span></span>spes Italas; recalent nostro Tiberina fluenta</span><span></span>
<span>sanguine adhuc campique ingentes ossibus albent.</span><span></span>
<span>quo referor totiens? quae mentem insania mutat?</span><span></span>
<span>si Turno exstincto socios sum ascire paratus,</span><span></span>
<span>cur non incolumi potius certamina tollo?</span><span></span>
<span><span></span><span></span>quid consanguinei Rutuli, quid cetera dicet</span><span></span>
<span>Italia, ad mortem si te (fors dicta refutet!)</span><span></span>
<span>prodiderim, natam et conubia nostra petentem?</span><span></span>
<span>respice res bello varias, miserere parentis</span><span></span>
<span>longaevi, quem nunc maestum patria Ardea longe</span><span></span>
<span><span></span><span></span>dividit.” haudquaquam dictis violentia Turni</span><span></span>
<span>flectitur; exsuperat magis aegrescitque medendo.</span><span></span>
<span>
 ut primum fari potuit, sic institit ore:</span><span></span>
<span>“quam pro me curam geris, hanc precor, optime, pro me</span><span></span>
</p>
</section><section><ul><li><sup>24</sup>arvis <span>M:</span> agris (11.431) <span>PR</span>
</li><li><a><sup>26b</sup>(<span>MPR</span>)] <span>del. Peerlkamp</span>
</a></li><li><sup>35</sup>Tiberina <span>Charisius:</span> Thybrina <span>MPR</span>
</li><li><sup>46</sup>aegrescitque medendo <span>PR:</span> ardescitque tuendo (1.713) <span>M</span>
</li><li><sup>47</sup>institit <span>R:</span> incipit (692) <span>M</span>γ</li></ul></section></section><span>302</span></div><div><section><header><hgroup><h1>Aeneid</h1></hgroup></header><section>
<p>
<span>deponas letumque sinas pro laude pacisci.</span><span></span>
<span><span></span><span></span>et nos tela, pater, ferrumque haud debile dextra</span><span></span>
<span>spargimus, et nostro sequitur de vulnere sanguis.</span><span></span>
<span>longe illi dea mater erit, quae nube fugacem</span><span></span>
<span>feminea tegat et vanis sese occulat umbris.”</span><span></span>
<span>At regina nova pugnae conterrita sorte</span><span></span>
<span><span></span><span></span>flebat et ardentem generum moritura tenebat:</span><span></span>
<span>“Turne, per has ego te lacrimas, per si quis Amatae</span><span></span>
<span>tangit honos animum: spes tu nunc una, senectae</span><span></span>
<span>tu requies miserae, decus imperiumque Latini</span><span></span>
<span>te penes, in te omnis domus inclinata recumbit.</span><span></span>
<span><span></span><span></span>unum oro: desiste manum committere Teucris.</span><span></span>
<span>qui te cumque manent isto certamine casus</span><span></span>
<span>et me, Turne, manent; simul haec invisa relinquam</span><span></span>
<span>lumina nec generum Aenean captiva videbo.”</span><span></span>
<span>accepit vocem lacrimis Lavinia matris</span><span></span>
<span><span></span><span></span>flagrantis perfusa genas, cui plurimus ignem</span><span></span>
<span>subiecit rubor et calefacta per ora cucurrit.</span><span></span>
<span>Indum sanguineo veluti violaverit ostro</span><span></span>
<span>si quis ebur, aut mixta rubent ubi lilia multa</span><span></span>
<span>alba rosa, talis virgo dabat ore colores.</span><span></span>
<span><span></span><span></span>illum turbat amor figitque in virgine vultus;</span><span></span>
<span>ardet in arma magis paucisque adfatur Amatam:</span><span></span>
<span>“ne, quaeso, ne me lacrimis neve omine tanto</span><span></span>
<span>prosequere in duri certamina Martis euntem,</span><span></span>
<span>o mater; neque enim Turno mora libera mortis.</span><span></span>
<span><span></span><span></span>nuntius haec, Idmon, Phrygio mea dicta tyranno</span><span></span>
<span>haud placitura refer. cum primum crastina caelo</span><span></span>
<span>puniceis invecta rotis Aurora rubebit,</span><span></span>
</p></section></section><span>304</span></div><div><section><header><hgroup><h1>Aeneid</h1></hgroup></header><section><p>
<span>non Teucros agat in Rutulos, Teucrum arma quiescant</span><span></span>
<span>et Rutuli; nostro dirimamus sanguine bellum,</span><span></span>
<span><span></span><span></span>illo quaeratur coniunx Lavinia campo.”</span><span></span>
<span>Haec ubi dicta dedit rapidusque in tecta recessit,</span><span></span>
<span>poscit equos gaudetque tuens ante ora frementis,</span><span></span>
<span>Pilumno quos ipsa decus dedit Orithyia,</span><span></span>
<span>qui candore nives anteirent, cursibus auras.</span><span></span>
<span><span></span><span></span>circumstant properi aurigae manibusque lacessunt</span><span></span>
<span>pectora plausa cavis et colla comantia pectunt.</span><span></span>
<span>ipse dehinc auro squalentem alboque orichalco</span><span></span>
<span>circumdat loricam umeris, simul aptat habendo</span><span></span>
<span>ensemque clipeumque et rubrae cornua cristae,</span><span></span>
<span><span></span><span></span>ensem quem Dauno ignipotens deus ipse parenti</span><span></span>
<span>fecerat et Stygia candentem tinxerat unda.</span><span></span>
<span>exim quae mediis ingenti adnixa columnae</span><span></span>
<span>
 aedibus astabat, validam vi corripit hastam,</span><span></span>
<span>Actoris Aurunci spolium, quassatque trementem</span><span></span>
<span><span></span><span></span>vociferans: “nunc, o numquam frustrata vocatus</span><span></span>
<span>hasta meos, nunc tempus adest: te maximus Actor,</span><span></span>
<span>te Turni nunc dextra gerit; da sternere corpus</span><span></span>
<span>loricamque manu valida lacerare revulsam</span><span></span>
<span>semiviri Phrygis et foedare in pulvere crinis</span><span></span>
<span><span></span><span></span>vibratos calido ferro murraque madentis.”</span><span></span>
<span>his agitur furiis, totoque ardentis ab ore</span><span></span>
<span>scintillae absistunt, oculis micat acribus ignis,</span><span></span>
<span>mugitus veluti cum prima in proelia taurus</span><span></span>
<span>terrificos ciet atque irasci in cornua temptat</span><span></span>
<span><span></span><span></span>arboris obnixus trunco, ventosque lacessit</span><span></span>
<span>ictibus aut sparsa ad pugnam proludit harena.</span><span></span>
</p>
</section><section><ul><li><sup>92</sup>columnae <span>MR:</span> columna γ</li><li><sup>104</sup>atque (G.3.232) <span>M:</span> aut <span>PR</span> (&lt;106?)</li></ul></section></section><span>306</span></div><div><section><header><hgroup><h1>Aeneid</h1></hgroup></header><section>
<p>
<span>Nec minus interea maternis saevus in armis</span><span></span>
<span>Aeneas acuit Martem et se suscitat ira,</span><span></span>
<span>oblato gaudens componi foedere bellum.</span><span></span>
<span><span></span><span></span>tum socios maestique metum solatur Iuli</span><span></span>
<span>fata docens, regique iubet responsa Latino</span><span></span>
<span>certa referre viros et pacis dicere leges.</span><span></span>
<span>Postera vix summos spargebat lumine montis</span><span></span>
<span>orta dies, cum primum alto se gurgite tollunt</span><span></span>
<span><span></span><span></span>Solis equi lucemque elatis naribus efflant:</span><span></span>
<span>campum ad certamen magnae sub moenibus urbis</span><span></span>
<span>dimensi Rutulique viri Teucrique parabant</span><span></span>
<span>in medioque focos et dis communibus aras</span><span></span>
<span>gramineas. alii fontemque ignemque ferebant</span><span></span>
<span><span></span><span></span>velati limo et verbena tempora vincti.</span><span></span>
<span>procedit legio Ausonidum, pilataque plenis</span><span></span>
<span>agmina se fundunt portis. hinc Troïus omnis</span><span></span>
<span>Tyrrhenusque ruit variis exercitus armis,</span><span></span>
<span>haud secus instructi ferro quam si aspera Martis</span><span></span>
<span><span></span><span></span>pugna vocet. nec non mediis in milibus ipsi</span><span></span>
<span>ductores auro volitant ostroque superbi,</span><span></span>
<span>et genus Assaraci Mnestheus et fortis Asilas</span><span></span>
<span>et Messapus equum domitor, Neptunia proles;</span><span></span>
<span>utque dato signo spatia in sua quisque recessit,</span><span></span>
<span><span></span><span></span>defigunt tellure hastas et scuta reclinant.</span><span></span>
<span>tum studio effusae matres et vulgus inermum</span><span></span>
<span>invalidique senes turris ac tecta domorum</span><span></span>
<span>obsedere, alii portis sublimibus astant.</span><span></span>
</p>
</section><section><ul><li><sup>117</sup>dimensi <span>PR:</span> demensi <span>M</span>
</li><li><sup>120</sup>limo <span>Caper and Hyginus (Servius):</span> lino <span>MPR</span>
</li><li><sup>126</sup>superbi <span>M:</span> decori (5.133) <span>PR</span>
</li><li><sup>128</sup>= 7.691; 9.523</li></ul></section></section><span>308</span></div><div><section><header><hgroup><h1>Aeneid</h1></hgroup></header><section>
<p>
<span>At Iuno ex summo (qui nunc Albanus habetur;</span><span></span>
<span><span></span><span></span>tum neque nomen erat neque honos aut gloria monti)</span><span></span>
<span>prospiciens tumulo campum aspectabat et ambas</span><span></span>
<span>Laurentum Troumque acies urbemque Latini.</span><span></span>
<span>extemplo Turni sic est adfata sororem</span><span></span>
<span>diva deam, stagnis quae fluminibusque sonoris</span><span></span>
<span><span></span><span></span>praesidet (hunc illi rex aetheris altus honorem</span><span></span>
<span>Iuppiter erepta pro virginitate sacravit):</span><span></span>
<span>“nympha, decus fluviorum, animo gratissima nostro,</span><span></span>
<span>scis ut te cunctis unam, quaecumque Latinae</span><span></span>
<span>magnanimi Iovis ingratum ascendere cubile,</span><span></span>
<span><span></span><span></span>praetulerim caelique libens in parte locarim:</span><span></span>
<span>disce tuum, ne me incuses, Iuturna, dolorem.</span><span></span>
<span>qua visa est Fortuna pati Parcaeque sinebant</span><span></span>
<span>cedere res Latio, Turnum et tua moenia texi;</span><span></span>
<span>nunc iuvenem imparibus video concurrere fatis,</span><span></span>
<span><span></span><span></span>Parcarumque dies et vis inimica propinquat.</span><span></span>
<span>non pugnam aspicere hanc oculis, non foedera possum.</span><span></span>
<span>tu pro germano si quid praesentius audes,</span><span></span>
<span>perge; decet. forsan miseros meliora sequentur.”</span><span></span>
<span>Vix ea, cum lacrimas oculis Iuturna profudit</span><span></span>
<span><span></span><span></span>terque quaterque manu pectus percussit honestum.</span><span></span>
<span>“non lacrimis hoc tempus” ait Saturnia Iuno:</span><span></span>
<span>“accelera et fratrem, si quis modus, eripe morti;</span><span></span>
<span>aut tu bella cie conceptumque excute foedus.</span><span></span>
<span>auctor ego audendi.” sic exhortata reliquit</span><span></span>
<span><span></span><span></span>incertam et tristi turbatam vulnere mentis.</span><span></span>
<span>Interea reges ingenti mole Latinus</span><span></span>
<span>quadriiugo vehitur curru (cui tempora circum</span><span></span>
</p>
</section><section><ul><li><sup>142</sup>gratissima <span>M:</span> carissima <span>PR</span>
</li><li><sup>154</sup>profudit M<sup>2</sup>
<span>P:</span> profundit <span>M:</span> profugit <span>R</span>
</li></ul></section></section><span>310</span></div><div><section><header><hgroup><h1>Aeneid</h1></hgroup></header><section>
<p>
<span>aurati bis sex radii fulgentia cingunt,</span><span></span>
<span>Solis avi specimen), bigis it Turnus in albis,</span><span></span>
<span><span></span><span></span>bina manu lato crispans hastilia ferro.</span><span></span>
<span>hinc pater Aeneas, Romanae stirpis origo,</span><span></span>
<span>sidereo flagrans clipeo et caelestibus armis</span><span></span>
<span>et iuxta Ascanius, magnae spes altera Romae,</span><span></span>
<span>procedunt castris, puraque in veste sacerdos</span><span></span>
<span><span></span><span></span>saetigeri fetum suis intonsamque bidentem</span><span></span>
<span>attulit admovitque pecus flagrantibus aris.</span><span></span>
<span>illi ad surgentem conversi lumina solem</span><span></span>
<span>dant fruges manibus salsas et tempora ferro</span><span></span>
<span>summa notant pecudum, paterisque altaria libant.</span><span></span>
<span><span></span><span></span>tum pius Aeneas stricto sic ense precatur:</span><span></span>
<span>“Esto nunc Sol testis et haec mihi terra vocanti,</span><span></span>
<span>quam propter tantos potui perferre labores,</span><span></span>
<span>et pater omnipotens et tu Saturnia coniunx</span><span></span>
<span>(iam melior, iam, diva, precor), tuque inclute Mavors,</span><span></span>
<span><span></span><span></span>cuncta tuo qui bella, pater, sub numine torques;</span><span></span>
<span>fontisque fluviosque voco, quaeque aetheris alti</span><span></span>
<span>religio et quae caeruleo sunt numina ponto:</span><span></span>
<span>cesserit Ausonio si fors victoria Turno,</span><span></span>
<span>convenit Euandri victos discedere ad urbem,</span><span></span>
<span><span></span><span></span>cedet Iulus agris, nec post arma ulla rebelles</span><span></span>
<span>Aeneadae referent ferrove haec regna lacessent.</span><span></span>
<span>sin nostrum adnuerit nobis victoria Martem</span><span></span>
<span>(ut potius reor et potius di numine firment),</span><span></span>
<span>non ego nec Teucris Italos parere iubebo</span><span></span>
<span><span></span><span></span>nec mihi regna peto: paribus se legibus ambae</span><span></span>
</p>
</section><section><ul><li><sup>165</sup>= 1.313</li><li><sup>176</sup>vocanti <span>PR:</span> precanti <span>M</span>
</li><li><sup>178</sup>coniunx <span>PR:</span> Iuno (156) <span>M</span>
</li></ul></section></section><span>312</span></div><div><section><header><hgroup><h1>Aeneid</h1></hgroup></header><section>
<p>
<span>invictae gentes aeterna in foedera mittant.</span><span></span>
<span>sacra deosque dabo; socer arma Latinus habeto,</span><span></span>
<span>imperium sollemne socer; mihi moenia Teucri</span><span></span>
<span>constituent urbique dabit Lavinia nomen.”</span><span></span>
<span><span></span><span></span>Sic prior Aeneas, sequitur sic deinde Latinus</span><span></span>
<span>suspiciens caelum, tenditque ad sidera dextram:</span><span></span>
<span>“haec eadem, Aenea, terram, mare, sidera, iuro</span><span></span>
<span>Latonaeque genus duplex Ianumque bifrontem,</span><span></span>
<span>vimque deum infernam et duri sacraria Ditis;</span><span></span>
<span><span></span><span></span>audiat haec genitor qui foedera fulmine sancit.</span><span></span>
<span>tango aras, medios ignis et numina testor:</span><span></span>
<span>nulla dies pacem hanc Italis nec foedera rumpet,</span><span></span>
<span>quo res cumque cadent; nec me vis ulla volentem</span><span></span>
<span>avertet, non, si tellurem effundat in undas</span><span></span>
<span><span></span><span></span>diluvio miscens caelumque in Tartara solvat,</span><span></span>
<span>ut sceptrum hoc” (dextra sceptrum nam forte gerebat)</span><span></span>
<span>“numquam fronde levi fundet virgulta nec umbras,</span><span></span>
<span>cum semel in silvis imo de stirpe recisum</span><span></span>
<span>matre caret posuitque comas et bracchia ferro,</span><span></span>
<span><span></span><span></span>olim arbos, nunc artificis manus aere decoro</span><span></span>
<span>inclusit patribusque dedit gestare Latinis.”</span><span></span>
<span>talibus inter se firmabant foedera dictis</span><span></span>
<span>conspectu in medio procerum. tum rite sacratas</span><span></span>
<span>in flammam iugulant pecudes et viscera vivis</span><span></span>
<span><span></span><span></span>eripiunt, cumulantque oneratis lancibus aras.</span><span></span>
<span>At vero Rutulis impar ea pugna videri</span><span></span>
<span>iamdudum et vario misceri pectora motu,</span><span></span>
</p>
</section><section><ul><li><sup>202</sup>rumpet <span>MR:</span> rumpit <span>P:</span> rumpat P<sup>2</sup>
</li><li><sup>213</sup>conspectu <span>PR:</span> prospectu <span>M</span>
</li></ul></section></section><span>314</span></div><div><section><header><hgroup><h1>Aeneid</h1></hgroup></header><section>
<p>
<span>tum magis ut propius cernunt <span>non viribus aequis.</span>
</span><span></span>
<span>adiuvat incessu tacito progressus et aram</span><span></span>
<span><span></span><span></span>suppliciter venerans demisso lumine Turnus</span><span></span>
<span>tabentesque genae et iuvenali in corpore pallor.</span><span></span>
<span>quem simul ac Iuturna soror crebrescere vidit</span><span></span>
<span>sermonem et vulgi variare labantia corda,</span><span></span>
<span>in medias acies formam adsimulata Camerti,</span><span></span>
<span><span></span><span></span>cui genus a proavis ingens clarumque paternae</span><span></span>
<span>nomen erat virtutis, et ipse acerrimus armis,</span><span></span>
<span>in medias dat sese acies haud nescia rerum</span><span></span>
<span>rumoresque serit varios ac talia fatur:</span><span></span>
<span>“non pudet, o Rutuli, pro cunctis talibus unam</span><span></span>
<span><span></span><span></span>obiectare animam? numerone an viribus aequi</span><span></span>
<span>non sumus? en, omnes et Troes et Arcades hi sunt,</span><span></span>
<span>fatalesque manus, infensa Etruria Turno:</span><span></span>
<span>vix hostem, alterni si congrediamur, habemus.</span><span></span>
<span>ille quidem ad superos, quorum se devovet aris,</span><span></span>
<span><span></span><span></span>succedet fama vivusque per ora feretur;</span><span></span>
<span>nos patria amissa dominis parere superbis</span><span></span>
<span>cogemur, qui nunc lenti consedimus arvis.”</span><span></span>
<span>Talibus incensa est iuvenum sententia dictis</span><span></span>
<span>iam magis atque magis, serpitque per agmina murmur:</span><span></span>
<span><span></span><span></span>ipsi Laurentes mutati ipsique Latini.</span><span></span>
<span>qui sibi iam requiem pugnae rebusque salutem</span><span></span>
<span>sperabant, nunc arma volunt foedusque precantur</span><span></span>
<span>infectum et Turni sortem miserantur iniquam.</span><span></span>
<span>his aliud maius Iuturna adiungit et alto</span><span></span>
</p>
</section><section><ul><li><sup>218</sup>non viribus aequis <span>(MPR) del. Brunck as interpolated from</span>5.809 <span>to fill a half-line</span>
</li><li><sup>221</sup>tabentes χ: pubentes <span>MPR</span>
</li><li><sup>232</sup>fatalesque <span>MR:</span> fatalisque <span>P</span>
</li><li><sup>237</sup>arvis <span>PR:</span> armis <span>M</span>
</li></ul></section></section><span>316</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>dat signum caelo, quo non praesentius ullum</span><span></span>
<span>turbavit mentes Italas monstroque fefellit.</span><span></span>
<span>namque volans rubra fulvus Iovis ales in aethra</span><span></span>
<span>litoreas agitabat avis turbamque sonantem</span><span></span>
<span>agminis aligeri, subito cum lapsus ad undas</span><span></span>
<span><span></span><span></span>cycnum excellentem pedibus rapit improbus uncis.</span><span></span>
<span>arrexere animos Itali, cunctaeque volucres</span><span></span>
<span>convertunt clamore fugam (mirabile visu),</span><span></span>
<span>aetheraque obscurant pennis hostemque per auras</span><span></span>
<span>facta nube premunt, donec vi victus et ipso</span><span></span>
<span><span></span><span></span>pondere defecit praedamque ex unguibus ales</span><span></span>
<span>proiecit fluvio, penitusque in nubila fugit.</span><span></span>
<span>Tum vero augurium Rutuli clamore salutant</span><span></span>
<span>expediuntque manus, primusque Tolumnius augur</span><span></span>
<span>“hoc erat, hoc votis” inquit “quod saepe petivi.</span><span></span>
<span><span></span><span></span>accipio agnoscoque deos; me, me duce ferrum</span><span></span>
<span>corripite, o miseri, quos improbus advena bello</span><span></span>
<span>territat invalidas ut avis, et litora vestra</span><span></span>
<span>vi populat. petet ille fugam penitusque profundo</span><span></span>
<span>vela dabit. vos unanimi densete catervas</span><span></span>
<span><span></span><span></span>et regem vobis pugna defendite raptum.”</span><span></span>
<span>Dixit, et adversos telum contorsit in hostis</span><span></span>
<span>procurrens; sonitum dat stridula cornus et auras</span><span></span>
<span>certa secat. simul hoc, simul ingens clamor et omnes</span><span></span>
<span>turbati cunei calefactaque corda tumultu.</span><span></span>
<span><span></span><span></span>hasta volans, ut forte novem pulcherrima fratrum</span><span></span>
<span>corpora constiterant contra, quos fida crearat</span><span></span>
<span>una tot Arcadio coniunx Tyrrhena Gylippo,</span><span></span>
</p>
</section><section><ul><li><sup>264</sup>densete <span>R:</span> densate <span>MP</span>
</li></ul></section></section><span>318</span></div><div><section><header><hgroup><h1>Aeneid</h1></hgroup></header><section>
<p>
<span>horum unum ad medium, teritur qua sutilis alvo</span><span></span>
<span>balteus et laterum iuncturas fibula mordet,</span><span></span>
<span><span></span><span></span>egregium forma iuvenem et fulgentibus armis,</span><span></span>
<span>transadigit costas fulvaque effundit harena.</span><span></span>
<span>at fratres, animosa phalanx accensaque luctu,</span><span></span>
<span>pars gladios stringunt manibus, pars missile ferrum</span><span></span>
<span>corripiunt caecique ruunt. quos agmina contra</span><span></span>
<span><span></span><span></span>procurrunt Laurentum, hinc densi rursus inundant</span><span></span>
<span>Troes Agyllinique et pictis Arcades armis:</span><span></span>
<span>sic omnis amor unus habet decernere ferro.</span><span></span>
<span>diripuere aras, it toto turbida caelo</span><span></span>
<span>tempestas telorum ac ferreus ingruit imber,</span><span></span>
<span><span></span><span></span>craterasque focosque ferunt. fugit ipse Latinus</span><span></span>
<span>pulsatos referens infecto foedere divos.</span><span></span>
<span>infrenant alii currus aut corpora saltu</span><span></span>
<span>subiciunt in equos et strictis ensibus adsunt.</span><span></span>
<span>Messapus regem regisque insigne gerentem</span><span></span>
<span><span></span><span></span>Tyrrhenum Aulesten, avidus confundere foedus,</span><span></span>
<span>adverso proterret equo; ruit ille recedens</span><span></span>
<span>et miser oppositis a tergo involvitur aris</span><span></span>
<span>in caput inque umeros. at fervidus advolat hasta</span><span></span>
<span>Messapus teloque orantem multa trabali</span><span></span>
<span><span></span><span></span>desuper altus equo graviter ferit atque ita fatur:</span><span></span>
<span>“hoc habet, haec melior magnis data victima divis.”</span><span></span>
<span>concurrunt Itali spoliantque calentia membra.</span><span></span>
<span>obvius ambustum torrem Corynaeus ab ara</span><span></span>
<span>corripit et venienti Ebyso plagamque ferenti</span><span></span>
<span><span></span><span></span>occupat os flammis: olli ingens barba reluxit</span><span></span>
</p>
</section><section><ul><li><sup>275</sup>= <span>(and probably the source of)</span> 6.861</li></ul></section></section><span>320</span></div><div><section><header><hgroup><h1>Aeneid</h1></hgroup></header><section>
<p>
<span>nidoremque ambusta dedit. super ipse secutus</span><span></span>
<span>caesariem laeva turbati corripit hostis</span><span></span>
<span>impressoque genu nitens terrae applicat ipsum;</span><span></span>
<span>sic rigido latus ense ferit. Podalirius Alsum</span><span></span>
<span><span></span><span></span>pastorem primaque acie per tela ruentem</span><span></span>
<span>ense sequens nudo superimminet; ille securi</span><span></span>
<span>adversi frontem mediam mentumque reducta</span><span></span>
<span>disicit et sparso late rigat arma cruore.</span><span></span>
<span>olli dura quies oculos et ferreus urget</span><span></span>
<span><span></span><span></span>somnus, in aeternam conduntur lumina noctem.</span><span></span>
<span>At pius Aeneas dextram tendebat inermem</span><span></span>
<span>nudato capite atque suos clamore vocabat:</span><span></span>
<span>“quo ruitis? quaeve ista repens discordia surgit?</span><span></span>
<span>o cohibete iras! ictum iam foedus et omnes</span><span></span>
<span><span></span><span></span>compositae leges. mihi ius concurrere soli;</span><span></span>
<span>me sinite atque auferte metus. ego foedera faxo</span><span></span>
<span>firma manu; Turnum debent haec iam mihi sacra.”</span><span></span>
<span>has inter voces, media inter talia verba</span><span></span>
<span>ecce viro stridens alis adlapsa sagitta est,</span><span></span>
<span><span></span><span></span>incertum qua pulsa manu, quo turbine adacta,</span><span></span>
<span>quis tantam Rutulis laudem, casusne deusne,</span><span></span>
<span>attulerit; pressa est insignis gloria facti,</span><span></span>
<span>nec sese Aeneae iactavit vulnere quisquam.</span><span></span>
<span>Turnus ut Aenean cedentem ex agmine vidit</span><span></span>
<span><span></span><span></span>turbatosque duces, subita spe fervidus ardet;</span><span></span>
<span>poscit equos atque arma simul, saltuque superbus</span><span></span>
<span>emicat in currum et manibus molitur habenas.</span><span></span>
<span>multa virum volitans dat fortia corpora leto.</span><span></span>
<span>seminecis volvit multos: aut agmina curru</span><span></span>
</p>
</section><section><ul><li><sup>310</sup>conduntur <span>P:</span> clauduntur (10.746) <span>MR</span>
</li></ul></section></section><span>322</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>proterit aut raptas fugientibus ingerit hastas.</span><span></span>
<span>qualis apud gelidi cum flumina concitus Hebri</span><span></span>
<span>sanguineus Mavors clipeo increpat atque furentis</span><span></span>
<span>bella movens immittit equos, illi aequore aperto</span><span></span>
<span>ante Notos Zephyrumque volant, gemit ultima pulsu</span><span></span>
<span><span></span><span></span>Thraca pedum circumque atrae Formidinis ora</span><span></span>
<span>Iraeque Insidiaeque, dei comitatus, aguntur:</span><span></span>
<span>talis equos alacer media inter proelia Turnus</span><span></span>
<span>fumantis sudore quatit, miserabile caesis</span><span></span>
<span>hostibus insultans; spargit rapida ungula rores</span><span></span>
<span><span></span><span></span>sanguineos mixtaque cruor calcatur harena.</span><span></span>
<span>iamque neci Sthenelumque dedit Thamyrumque Pholumque,</span><span></span>
<span>hunc congressus et hunc, illum eminus; eminus ambo</span><span></span>
<span>Imbrasidas, Glaucum atque Laden, quos Imbrasus ipse</span><span></span>
<span>nutrierat Lycia paribusque ornaverat armis</span><span></span>
<span><span></span><span></span>vel conferre manum vel equo praevertere ventos.</span><span></span>
<span>Parte alia media Eumedes in proelia fertur,</span><span></span>
<span>antiqui proles bello praeclara Dolonis,</span><span></span>
<span>nomine avum referens, animo manibusque parentem,</span><span></span>
<span>qui quondam, castra ut Danaum speculator adiret,</span><span></span>
<span><span></span><span></span>ausus Pelidae pretium sibi poscere currus;</span><span></span>
<span>illum Tydides alio pro talibus ausis</span><span></span>
<span>adfecit pretio nec equis aspirat Achilli.</span><span></span>
<span>hunc procul ut campo Turnus prospexit aperto,</span><span></span>
<span>ante levi iaculo longum per inane secutus</span><span></span>
<span><span></span><span></span>sistit equos biiugis et curru desilit atque</span><span></span>
</p>
</section><section><ul><li><sup>330</sup>aut <span>MP</span>:et <span>R</span>
</li><li><sup>332</sup>increpat <span>P:</span> intonat (9.709) <span>MR</span>
</li></ul></section></section><span>324</span></div><div><section><header><hgroup><h1>Aeneid</h1></hgroup></header><section>
<p>
<span>semianimi lapsoque supervenit, et pede collo</span><span></span>
<span>impresso dextrae mucronem extorquet et alto</span><span></span>
<span>fulgentem tingit iugulo atque haec insuper addit:</span><span></span>
<span>“en agros et, quam bello, Troiane, petisti,</span><span></span>
<span><span></span><span></span>Hesperiam metire iacens: haec praemia, qui me</span><span></span>
<span>ferro ausi temptare, ferunt, sic moenia condunt.”</span><span></span>
<span>huic comitem Asbyten coniecta cuspide mittit</span><span></span>
<span>Chloreaque Sybarimque Daretaque Thersilochumque</span><span></span>
<span>et sternacis equi lapsum cervice Thymoeten.</span><span></span>
<span><span></span><span></span>ac velut Edoni Boreae cum spiritus alto</span><span></span>
<span>insonat Aegaeo sequiturque ad litora fluctus,</span><span></span>
<span>qua venti incubuere, fugam dant nubila caelo:</span><span></span>
<span>sic Turno, quacumque viam secat, agmina cedunt</span><span></span>
<span>conversaeque ruunt acies; fert impetus ipsum</span><span></span>
<span><span></span><span></span>et cristam adverso curru quatit aura volantem.</span><span></span>
<span>non tulit instantem Phegeus animisque frementem</span><span></span>
<span>obiecit sese ad currum et spumantia frenis</span><span></span>
<span>ora citatorum dextra detorsit equorum.</span><span></span>
<span>dum trahitur pendetque iugis, hunc lata retectum</span><span></span>
<span><span></span><span></span>lancea consequitur rumpitque infixa bilicem</span><span></span>
<span>loricam et summum degustat vulnere corpus.</span><span></span>
<span>ille tamen clipeo obiecto conversus in hostem</span><span></span>
<span>ibat et auxilium ducto mucrone petebat,</span><span></span>
<span>cum rota praecipitem et procursu concitus axis</span><span></span>
<span><span></span><span></span>impulit effunditque solo, Turnusque secutus</span><span></span>
<span>imam inter galeam summi thoracis et oras</span><span></span>
<span>abstulit ense caput truncumque reliquit harenae.</span><span></span>
<span>Atque ea dum campis victor dat funera Turnus,</span><span></span>
<span>interea Aenean Mnestheus et fidus Achates</span><span></span>
<span><span></span><span></span>Ascaniusque comes castris statuere cruentum</span><span></span>
<span>alternos longa nitentem cuspide gressus.</span><span></span>
</p></section></section><span>326</span></div><div><section><header><hgroup><h1>Aeneid</h1></hgroup></header><section><p>
<span>saevit et infracta luctatur harundine telum</span><span></span>
<span>eripere auxilioque viam, quae proxima, poscit:</span><span></span>
<span>ense secent lato vulnus telique latebram</span><span></span>
<span><span></span><span></span>rescindant penitus, seseque in bella remittant.</span><span></span>
<span>iamque aderat Phoebo ante alios dilectus Iapyx</span><span></span>
<span>Iasides, acri quondam cui captus amore</span><span></span>
<span>ipse suas artis, sua munera, laetus Apollo</span><span></span>
<span>augurium citharamque dabat celerisque sagittas.</span><span></span>
<span><span></span><span></span>ille, ut depositi proferret fata parentis,</span><span></span>
<span>scire potestates herbarum usumque medendi</span><span></span>
<span>maluit et mutas agitare inglorius artis.</span><span></span>
<span>stabat acerba fremens ingentem nixus in hastam</span><span></span>
<span>Aeneas magno iuvenum et maerentis Iuli</span><span></span>
<span><span></span><span></span>concursu, lacrimis immobilis. ille retorto</span><span></span>
<span>Paeonium in morem senior succinctus amictu</span><span></span>
<span>multa manu medica Phoebique potentibus herbis</span><span></span>
<span>nequiquam trepidat, nequiquam spicula dextra</span><span></span>
<span>sollicitat prensatque tenaci forcipe ferrum.</span><span></span>
<span><span></span><span></span>nulla viam Fortuna regit, nihil auctor Apollo</span><span></span>
<span>subvenit, et saevus campis magis ac magis horror</span><span></span>
<span>crebrescit propiusque malum est. iam pulvere caelum</span><span></span>
<span>stare vident: subeunt equites et spicula castris</span><span></span>
<span>densa cadunt mediis. it tristis ad aethera clamor</span><span></span>
<span><span></span><span></span>bellantum iuvenum et duro sub Marte cadentum.</span><span></span>
<span>Hic Venus indigno nati concussa dolore</span><span></span>
<span>dictamnum genetrix Cretaea carpit ab Ida,</span><span></span>
</p>
</section><section><ul><li><sup>389</sup>latebram <span>PR:</span> latebras <span>M</span>
</li><li><sup>394</sup>dabat <span>PR:</span> dedit <span>M</span>
</li><li><sup>408</sup>subeunt <span>P:</span> subeuntque <span>R:</span>
<span>om. M</span>
</li></ul></section></section><span>328</span></div><div><section><header><hgroup><h1>Aeneid</h1></hgroup></header><section>
<p>
<span>puberibus caulem foliis et flore comantem</span><span></span>
<span>purpureo; non illa feris incognita capris</span><span></span>
<span><span></span><span></span>gramina, cum tergo volucres haesere sagittae.</span><span></span>
<span>hoc Venus obscuro faciem circumdata nimbo</span><span></span>
<span>detulit, hoc fusum labris splendentibus amnem</span><span></span>
<span>inficit occulte medicans, spargitque salubris</span><span></span>
<span>ambrosiae sucos et odoriferam panaceam.</span><span></span>
<span><span></span><span></span>fovit ea vulnus lympha longaevus Iapyx</span><span></span>
<span>ignorans, subitoque omnis de corpore fugit</span><span></span>
<span>quippe dolor, omnis stetit imo vulnere sanguis.</span><span></span>
<span>iamque secuta manum, nullo cogente, sagitta</span><span></span>
<span>excidit, atque novae rediere in pristina vires.</span><span></span>
<span><span></span><span></span>“arma citi properate viro! quid statis?” Iapyx</span><span></span>
<span>conclamat primusque animos accendit in hostem.</span><span></span>
<span>“non haec humanis opibus, non arte magistra</span><span></span>
<span>proveniunt, neque te, Aenea, mea dextera servat:</span><span></span>
<span>maior agit deus atque opera ad maiora remittit.”</span><span></span>
<span><span></span><span></span>ille avidus pugnae suras incluserat auro</span><span></span>
<span>hinc atque hinc oditque moras hastamque coruscat.</span><span></span>
<span>postquam habilis lateri clipeus loricaque tergo est,</span><span></span>
<span>Ascanium fusis circum complectitur armis</span><span></span>
<span>summaque per galeam delibans oscula fatur:</span><span></span>
<span><span></span><span></span>“disce, puer, virtutem ex me verumque laborem,</span><span></span>
<span>fortunam ex aliis. nunc te mea dextera bello</span><span></span>
<span>defensum dabit et magna inter praemia ducet.</span><span></span>
<span>tu facito, mox cum matura adoleverit aetas,</span><span></span>
<span>sis memor et te animo repetentem exempla tuorum</span><span></span>
<span><span></span><span></span>et pater Aeneas et avunculus excitet Hector.”</span><span></span>
<span>Haec ubi dicta dedit, portis sese extulit ingens,</span><span></span>
<span>telum immane manu quatiens; simul agmine denso</span><span></span>
</p>
</section><section><ul><li><sup>440</sup>= 3.343</li></ul></section></section><span>330</span></div><div><section><header><hgroup><h1>Aeneid</h1></hgroup></header><section>
<p>
<span>Antheusque Mnestheusque ruunt, omnisque relictis</span><span></span>
<span>turba fluit castris. tum caeco pulvere campus</span><span></span>
<span><span></span><span></span>miscetur pulsuque pedum tremit excita tellus.</span><span></span>
<span>vidit ab adverso venientis aggere Turnus,</span><span></span>
<span>videre Ausonii, gelidusque per ima cucurrit</span><span></span>
<span>ossa tremor; prima ante omnis Iuturna Latinos</span><span></span>
<span>audiit agnovitque sonum et tremefacta refugit.</span><span></span>
<span><span></span><span></span>ille volat campoque atrum rapit agmen aperto.</span><span></span>
<span>qualis ubi ad terras abrup to sidere nimbus</span><span></span>
<span>it mare per medium (miseris, heu, praescia longe</span><span></span>
<span>horrescunt corda agricolis: dabit ille ruinas</span><span></span>
<span>arboribus stragemque satis, ruet omnia late),</span><span></span>
<span><span></span><span></span>ante volant sonitumque ferunt ad litora venti:</span><span></span>
<span>
 talis in adversos ductor Rhoeteïus hostis</span><span></span>
<span>agmen agit, densi cuneis se quisque coactis</span><span></span>
<span>adglomerant. ferit ense gravem Thymbraeus Osirim,</span><span></span>
<span>Arcetium Mnestheus, Epulonem obtruncat Achates</span><span></span>
<span><span></span><span></span>Ufentemque Gyas; cadit ipse Tolumnius augur,</span><span></span>
<span>primus in adversos telum qui torserat hostis.</span><span></span>
<span>tollitur in caelum clamor, versique vicissim</span><span></span>
<span>pulverulenta fuga Rutuli dant terga per agros.</span><span></span>
<span>ipse neque aversos dignatur sternere morti</span><span></span>
<span><span></span><span></span>nec pede congressos nec equo nec tela ferentis</span><span></span>
<span>insequitur: solum densa in caligine Turnum</span><span></span>
<span>vestigat lustrans, solum in certamina poscit.</span><span></span>
<span>Hoc concussa metu mentem Iuturna virago</span><span></span>
<span>aurigam Turni media inter lora Metiscum</span><span></span>
<span><span></span><span></span>excutit et longe lapsum temone reliquit;</span><span></span>
</p>
</section><section><ul><li><sup>444</sup>fluit <span>MR:</span> ruit <span>P (cf.</span>11.236)</li><li><sup>465</sup>nec equo <span>Servius Auctus:</span> aequo <span>MPRV</span>
</li><li><sup>470</sup>reliquit <span>MPR:</span> relinquit <span>V</span>
</li></ul></section></section><span>332</span></div><div><section><header><hgroup><h1>Aeneid</h1></hgroup></header><section>
<p>
<span>ipsa subit manibusque undantis flectit habenas</span><span></span>
<span>cuncta gerens, vocemque et corpus et arma Metisci.</span><span></span>
<span>nigra velut magnas domini cum divitis aedes</span><span></span>
<span>pervolat et pennis alta atria lustrat hirundo</span><span></span>
<span><span></span><span></span>pabula parva legens nidisque loquacibus escas,</span><span></span>
<span>et nunc porticibus vacuis, nunc umida circum</span><span></span>
<span>stagna sonat: similis medios Iuturna per hostis</span><span></span>
<span>fertur equis rapidoque volans obit omnia curru,</span><span></span>
<span>iamque hic germanum iamque hic ostentat ovantem</span><span></span>
<span><span></span><span></span>nec conferre manum patitur, volat avia longe.</span><span></span>
<span>haud minus Aeneas tortos legit obvius orbis,</span><span></span>
<span>vestigatque virum et disiecta per agmina magna</span><span></span>
<span>voce vocat. quotiens oculos coniecit in hostem</span><span></span>
<span>alipedumque fugam cursu temptavit equorum,</span><span></span>
<span><span></span><span></span>aversos totiens currus Iuturna retorsit.</span><span></span>
<span>heu, quid agat? vario nequiquam fluctuat aestu,</span><span></span>
<span>diversaeque vocant animum in contraria curae.</span><span></span>
<span>huic Messapus, uti laeva duo forte gerebat</span><span></span>
<span>lenta, levis cursu, praefixa hastilia ferro,</span><span></span>
<span><span></span><span></span>horum unum certo contorquens derigit ictu.</span><span></span>
<span>substitit Aeneas et se collegit in arma</span><span></span>
<span>poplite subsidens; apicem tamen incita summum</span><span></span>
<span>hasta tulit summasque excussit vertice cristas.</span><span></span>
<span>tum vero adsurgunt irae, insidiisque subactus,</span><span></span>
<span><span></span><span></span>diversos ubi sensit equos currumque referri,</span><span></span>
<span>multa Iovem et laesi testatus foederis aras</span><span></span>
<span>iam tandem invadit medios et Marte secundo</span><span></span>
<span>terribilis saevam nullo discrimine caedem</span><span></span>
<span>suscitat, irarumque omnis effundit habenas.</span><span></span>
<span><span></span><span></span>Quis mihi nunc tot acerba deus, quis carmine caedes</span><span></span>
</p>
</section><section><ul><li><sup>495</sup>sensit <span>PRV:</span> sentit <span>M</span>
</li><li><sup>496</sup>testatus <span>MV:</span> testatur <span>PR</span>
</li></ul></section></section><span>334</span></div><div><section><header><hgroup><h1>Aeneid</h1></hgroup></header><section>
<p>
<span>diversas obitumque ducum, quos aequore toto</span><span></span>
<span>inque vicem nunc Turnus agit, nunc Troïus heros,</span><span></span>
<span>expediat? tanton placuit concurrere motu,</span><span></span>
<span>Iuppiter, aeterna gentis in pace futuras?</span><span></span>
<span><span></span><span></span>Aeneas Rutulum Sucronem (ea prima ruentis</span><span></span>
<span>pugna loco statuit Teucros) haud multa morantem</span><span></span>
<span>excipit in latus et, qua fata celerrima, crudum</span><span></span>
<span>transadigit costas et cratis pectoris ensem.</span><span></span>
<span>
 Turnus equo deiectum Amycum fratremque Dioren,</span><span></span>
<span><span></span><span></span>congressus pedes, hunc venientem cuspide longa,</span><span></span>
<span>hunc mucrone ferit, curruque abscisa duorum</span><span></span>
<span>suspendit capita et rorantia sanguine portat.</span><span></span>
<span>ille Talon Tanaimque neci fortemque Cethegum,</span><span></span>
<span>tris uno congressu, et maestum mittit Oniten,</span><span></span>
<span><span></span><span></span>nomen Echionium matrisque genus Peridiae;</span><span></span>
<span>hic fratres Lycia missos et Apollinis agris</span><span></span>
<span>et iuvenem exosum nequiquam bella Menoeten,</span><span></span>
<span>Arcada, piscosae cui circum flumina Lernae</span><span></span>
<span>ars fuerat pauperque domus nec nota potentum</span><span></span>
<span><span></span><span></span>munera, conductaque pater tellure serebat.</span><span></span>
<span>ac velut immissi diversis partibus ignes</span><span></span>
<span>arentem in silvam et virgulta sonantia lauro,</span><span></span>
<span>aut ubi decursu rapido de montibus altis</span><span></span>
<span>dant sonitum spumosi amnes et in aequora currunt</span><span></span>
<span><span></span><span></span>quisque suum populatus iter: non segnius ambo</span><span></span>
<span>Aeneas Turnusque ruunt per proelia; nunc, nunc</span><span></span>
<span>fluctuat ira intus, rumpuntur nescia vinci</span><span></span>
</p>
</section><section><ul><li><sup>503</sup>
<span>MPR:</span>
<span>om. V</span>
</li><li><sup>511</sup>abscisa <span>PV:</span> abscissa <span>MR</span>
</li><li><sup>520</sup>munera <span>PR:</span> limina <span>M</span>
</li></ul></section></section><span>336</span></div><div><section><header><hgroup><h1>Aeneid</h1></hgroup></header><section>
<p>
<span>pectora, nunc totis in vulnera viribus itur.</span><span></span>
<span>Murranum hic, atavos et avorum antiqua sonantem</span><span></span>
<span><span></span><span></span>nomina per regesque actum genus omne Latinos,</span><span></span>
<span>praecipitem scopulo atque ingentis turbine saxi</span><span></span>
<span>excutit effunditque solo; hunc lora et iuga subter</span><span></span>
<span>provolvere rotae, crebro super ungula pulsu</span><span></span>
<span>incita nec domini memorum proculcat equorum.</span><span></span>
<span><span></span><span></span>ille ruenti Hyllo animisque immane frementi</span><span></span>
<span>occurrit telumque aurata ad tempora torquet:</span><span></span>
<span>olli per galeam fixo stetit hasta cerebro.</span><span></span>
<span>dextera nec tua te, Graium fortissime Cretheu,</span><span></span>
<span>eripuit Turno, nec di texere Cupencum</span><span></span>
<span><span></span><span></span>Aenea veniente sui: dedit obvia ferro</span><span></span>
<span>pectora, nec misero clipei mora profuit aerei.</span><span></span>
<span>te quoque Laurentes viderunt, Aeole, campi</span><span></span>
<span>oppetere et late terram consternere tergo.</span><span></span>
<span>occidis, Argivae quem non potuere phalanges</span><span></span>
<span><span></span><span></span>sternere nec Priami regnorum eversor Achilles;</span><span></span>
<span>hic tibi mortis erant metae, domus alta sub Ida,</span><span></span>
<span>Lyrnesi domus alta, solo Laurente sepulcrum.</span><span></span>
<span>totae adeo conversae acies omnesque Latini,</span><span></span>
<span>omnes Dardanidae, Mnestheus acerque Serestus</span><span></span>
<span><span></span><span></span>et Messapus equum domitor et fortis Asilas</span><span></span>
<span>Tuscorumque phalanx Euandrique Arcades alae,</span><span></span>
<span>pro se quisque viri summa nituntur opum vi;</span><span></span>
<span>nec mora nec requies, vasto certamine tendunt.</span><span></span>
<span>Hic mentem Aeneae genetrix pulcherrima misit</span><span></span>
<span><span></span><span></span>iret ut ad muros urbique adverteret agmen</span><span></span>
</p>
</section><section><ul><li><sup>541</sup>aerei <span>Aldine ed.</span> (1501): aeris <span>MPR</span>
</li></ul></section></section><span>338</span></div><div><section><header><hgroup><h1>Aeneid</h1></hgroup></header><section>
<p>
<span>ocius et subita turbaret clade Latinos.</span><span></span>
<span>ille ut vestigans diversa per agmina Turnum</span><span></span>
<span>huc atque huc acies circumtulit, aspicit urbem</span><span></span>
<span>immunem tanti belli atque impune quietam.</span><span></span>
<span><span></span><span></span>continuo pugnae accendit maioris imago:</span><span></span>
<span>Mnesthea Sergestumque vocat fortemque Serestum</span><span></span>
<span>ductores, tumulumque capit quo cetera Teucrum</span><span></span>
<span>concurrit legio, nec scuta aut spicula densi</span><span></span>
<span>deponunt. celso medius stans aggere fatur:</span><span></span>
<span><span></span><span></span>“ne qua meis esto dictis mora, Iuppiter hac stat,</span><span></span>
<span>neu quis ob inceptum subitum mihi segnior ito.</span><span></span>
<span>urbem hodie, causam belli, regna ipsa Latini,</span><span></span>
<span>ni frenum accipere et victi parere fatentur,</span><span></span>
<span>eruam et aequa solo fumantia culmina ponam.</span><span></span>
<span><span></span><span></span>scilicet exspectem libeat dum proelia Turno</span><span></span>
<span>nostra pati rursusque velit concurrere victus?</span><span></span>
<span>hoc caput, o cives, haec belli summa nefandi.</span><span></span>
<span>ferte faces propere foedusque reposcite flammis.”</span><span></span>
<span>dixerat, atque animis pariter certantibus omnes</span><span></span>
<span><span></span><span></span>dant cuneum densaque ad muros mole feruntur;</span><span></span>
<span>scalae improviso subitusque apparuit ignis.</span><span></span>
<span>discurrunt alii ad portas primosque trucidant,</span><span></span>
<span>ferrum alii torquent et obumbrant aethera telis.</span><span></span>
<span>ipse inter primos dextram sub moenia tendit</span><span></span>
<span><span></span><span></span>Aeneas, magnaque incusat voce Latinum</span><span></span>
<span>testaturque deos iterum se ad proelia cogi,</span><span></span>
<span>bis iam Italos hostis, haec altera foedera rumpi.</span><span></span>
<span>exoritur trepidos inter discordia civis:</span><span></span>
<span>urbem alii reserare iubent et pandere portas</span><span></span>
<span><span></span><span></span>Dardanidis ipsumque trahunt in moenia regem;</span><span></span>
</p>
</section><section><ul><li><sup>561</sup>= 4.288</li><li><sup>582</sup>haec <span>MPR:</span> haec iam M<sup>2</sup>
</li></ul></section></section><span>340</span></div><div><section><header><hgroup><h1>Aeneid</h1></hgroup></header><section>
<p>
<span>arma ferunt alii et pergunt defendere muros,</span><span></span>
<span>inclusas ut cum latebroso in pumice pastor</span><span></span>
<span>vestigavit apes fumoque implevit amaro;</span><span></span>
<span>illae intus trepidae rerum per cerea castra</span><span></span>
<span><span></span><span></span>discurrunt magnisque acuunt stridoribus iras;</span><span></span>
<span>volvitur ater odor tectis, tum murmure caeco</span><span></span>
<span>intus saxa sonant, vacuas it fumus ad auras.</span><span></span>
<span>Accidit haec fessis etiam fortuna Latinis,</span><span></span>
<span>quae totam luctu concussit funditus urbem.</span><span></span>
<span><span></span><span></span>regina ut tectis venientem prospicit hostem,</span><span></span>
<span>incessi muros, ignis ad tecta volare,</span><span></span>
<span>nusquam acies contra Rutulas, nulla agmina Turni,</span><span></span>
<span>infelix pugnae iuvenem in certamine credit</span><span></span>
<span>exstinctum et subito mentem turbata dolore</span><span></span>
<span><span></span><span></span>se causam clamat crimenque caputque malorum,</span><span></span>
<span>multaque per maestum demens effata furorem</span><span></span>
<span>purpureos moritura manu discindit amictus</span><span></span>
<span>et nodum informis leti trabe nectit ab alta.</span><span></span>
<span>quam cladem miserae postquam accepere Latinae,</span><span></span>
<span><span></span><span></span>filia prima manu flavos Lavinia crinis</span><span></span>
<span>et roseas laniata genas, tum cetera circum</span><span></span>
<span>turba furit, resonant late plangoribus aedes.</span><span></span>
<span>hinc totam infelix vulgatur fama per urbem:</span><span></span>
<span>demittunt mentes, it scissa veste Latinus</span><span></span>
<span><span></span><span></span>coniugis attonitus fatis urbisque ruina,</span><span></span>
<span>canitiem immundo perfusam pulvere turpans.</span><span></span>
<span>
<span>multaque se incusat, qui non acceperit ante</span>
</span><span></span>
<span>
<span>Dardanium Aenean generumque asciverit ultro.</span>
</span><span></span>
<span>Interea extremo bellator in aequore Turnus</span><span></span>
</p>
</section><section><ul><li><sup>587</sup>ut cum <span>PR:</span> veluti <span>M</span>
</li><li><sup>596</sup>incessi M<sup>2</sup> P, <span>Servius:</span> incedi <span>M:</span> incensi <span>R</span>
</li><li><sup>605</sup>flavos <span>MPR:</span> floros <span>Probus, according to Servius</span>
</li></ul></section></section><span>342</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>palantis sequitur paucos iam segnior atque</span><span></span>
<span>iam minus atque minus successu laetus equorum.</span><span></span>
<span>attulit huc illi caecis terroribus aura</span><span></span>
<span>commixtum clamorem, arrectasque impulit auris</span><span></span>
<span>confusae sonus urbis et inlaetabile murmur.</span><span></span>
<span><span></span><span></span>“ei mihi! quid tanto turbantur moenia luctu?</span><span></span>
<span>quisve ruit tantus diversa clamor ab urbe?”</span><span></span>
<span>sic ait, adductisque amens subsistit habenis.</span><span></span>
<span>atque huic, in faciem soror ut conversa Metisci</span><span></span>
<span>aurigae currumque et equos et lora regebat,</span><span></span>
<span><span></span><span></span>talibus occurrit dictis: “hac, Turne, sequamur</span><span></span>
<span>Troiugenas, qua prima viam victoria pandit;</span><span></span>
<span>sunt alii qui tecta manu defendere possint.</span><span></span>
<span>ingruit Aeneas Italis et proelia miscet,</span><span></span>
<span>et nos saeva manu mittamus funera Teucris.</span><span></span>
<span><span></span><span></span>nec numero inferior pugnae neque honore recedes.”</span><span></span>
<span>Turnus ad haec...:</span><span></span>
<span>“o soror, et dudum agnovi, cum prima per artem</span><span></span>
<span>foedera turbasti teque haec in bella dedisti,</span><span></span>
<span>et nunc nequiquam fallis dea. sed quis Olympo</span><span></span>
<span><span></span><span></span>demissam tantos voluit te ferre labores?</span><span></span>
<span>an fratris miseri letum ut crudele videres?</span><span></span>
<span>nam quid ago? aut quae iam spondet Fortuna salutem?</span><span></span>
<span>vidi oculos ante ipse meos me voce vocantem</span><span></span>
<span>Murranum, quo non superat mihi carior alter,</span><span></span>
<span><span></span><span></span>oppetere ingentem atque ingenti vulnere victum.</span><span></span>
<span>occidit infelix ne nostrum dedecus Ufens</span><span></span>
<span>aspiceret; Teucri potiuntur corpore et armis.</span><span></span>
<span>exscindine domos (id rebus defuit unum)</span><span></span>
<span>perpetiar, dextra nec Drancis dicta refellam?</span><span></span>
</p>
</section><section><ul><li><sup>617</sup>huc χ: hunc <span>MPR</span>
</li><li><sup>624</sup>regebat <span>MR:</span> gerebat <span>P</span>
</li><li><sup>635</sup>tantos... ferre <span>MP:</span> tantosque...perferre <span>R</span>
</li><li><sup>641</sup>ne nostrum <span>MR:</span> nostrum ne <span>P</span>
</li></ul></section></section><span>344</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>terga dabo et Turnum fugientem haec terra videbit?</span><span></span>
<span>usque adeone mori miserum est? vos o mihi, Manes,</span><span></span>
<span>este boni, quoniam superis aversa voluntas.</span><span></span>
<span>sancta atque istius ad vos anima inscia culpae</span><span></span>
<span>descendam magnorum haud umquam indignus avorum.”</span><span></span>
<span><span></span><span></span>Vix ea fatus erat: medios volat ecce per hostis</span><span></span>
<span>
 vectus equo spumante Saces, adversa sagitta</span><span></span>
<span>saucius ora, ruitque implorans nomine Turnum:</span><span></span>
<span>“Turne, in te suprema salus, miserere tuorum.</span><span></span>
<span>fulminat Aeneas armis summasque minatur</span><span></span>
<span><span></span><span></span>deiecturum arces Italum excidioque daturum,</span><span></span>
<span>iamque faces ad tecta volant. in te ora Latini,</span><span></span>
<span>in te oculos referunt; mussat rex ipse Latinus</span><span></span>
<span>quos generos vocet aut quae sese ad foedera flectat.</span><span></span>
<span>praeterea regina, tui fidissima, dextra</span><span></span>
<span><span></span><span></span>occidit ipsa sua lucemque exterrita fugit.</span><span></span>
<span>soli pro portis Messapus et acer Atinas</span><span></span>
<span>sustentant acies. circum hos utrimque phalanges</span><span></span>
<span>stant densae strictisque seges mucronibus horret</span><span></span>
<span>ferrea; tu currum deserto in gramine versas.”</span><span></span>
<span><span></span><span></span>obstipuit varia confusus imagine rerum</span><span></span>
<span>Turnus et obtutu tacito stetit; aestuat ingens</span><span></span>
<span>
 uno in corde pudor mixtoque insania luctu</span><span></span>
<span>et furiis agitatus amor et conscia virtus.</span><span></span>
<span>ut primum discussae umbrae et lux reddita menti,</span><span></span>
<span><span></span><span></span>ardentis oculorum orbis ad moenia torsit</span><span></span>
<span>turbidus eque rotis magnam respexit ad urbem.</span><span></span>
<span>Ecce autem flammis inter tabulata volutus</span><span></span>
<span>ad caelum undabat vertex turrimque tenebat,</span><span></span>
</p>
</section><section><ul><li><sup>647</sup>aversa <span>PR:</span> adversa <span>M</span>
</li><li><sup>648</sup>atque istius <span>before</span> ad vos <span>Housman: before</span> inscia <span>MPR</span>
</li><li><sup>662</sup>acies <span>M:</span> aciem <span>P</span>
</li></ul></section></section><span>346</span></div><div><section><header><hgroup><h1>Aeneid</h1></hgroup></header><section>
<p>
<span>turrim compactis trabibus quam eduxerat ipse</span><span></span>
<span><span></span><span></span>subdideratque rotas pontisque instraverat altos.</span><span></span>
<span>“iam iam fata, soror, superant, absiste morari;</span><span></span>
<span>quo deus et quo dura vocat Fortuna sequamur.</span><span></span>
<span>stat conferre manum Aeneae, stat, quidquid acerbi est,</span><span></span>
<span>morte pati, neque me indecorem, germana, videbis</span><span></span>
<span><span></span><span></span>amplius. hunc, oro, sine me furere ante furorem.”</span><span></span>
<span>dixit, et e curru saltum dedit ocius arvis</span><span></span>
<span>perque hostis, per tela ruit maestamque sororem</span><span></span>
<span>deserit ac rapido cursu media agmina rumpit.</span><span></span>
<span>ac veluti montis saxum de vertice praeceps</span><span></span>
<span><span></span><span></span>cum ruit avulsum vento, seu turbidus imber</span><span></span>
<span>proluit aut annis solvit sublapsa vetustas;</span><span></span>
<span>
 fertur in abruptum magno mons improbus actu</span><span></span>
<span>exsultatque solo, silvas armenta virosque</span><span></span>
<span>involvens secum: disiecta per agmina Turnus</span><span></span>
<span><span></span><span></span>sic urbis ruit ad muros, ubi plurima fuso</span><span></span>
<span>sanguine terra madet striduntque hastilibus aurae,</span><span></span>
<span>significatque manu et magno simul incipit ore:</span><span></span>
<span>“parcite iam, Rutuli, et vos tela inhibete, Latini.</span><span></span>
<span>quaecumque est fortuna, mea est; me verius unum</span><span></span>
<span><span></span><span></span>pro vobis foedus luere et decernere ferro.”</span><span></span>
<span>discessere omnes medii spatiumque dedere.</span><span></span>
<span>At pater Aeneas audito nomine Turni</span><span></span>
<span>deserit et muros et summas deserit arces</span><span></span>
<span>praecipitatque moras omnis, opera omnia rumpit</span><span></span>
<span><span></span><span></span>laetitia exsultans horrendumque intonat armis:</span><span></span>
<span>quantus Athos aut quantus Eryx aut ipse coruscis</span><span></span>
</p>
</section><section><ul><li><sup>677</sup>quo dura <span>MV:</span> qua dura <span>P</span>
</li></ul></section></section><span>348</span></div><div><section><header><hgroup><h1>Aeneid</h1></hgroup></header><section>
<p>
<span>cum fremit ilicibus quantus gaudetque nivali</span><span></span>
<span>vertice se attollens pater Appenninus ad auras.</span><span></span>
<span>iam vero et Rutuli certatim et Troes et omnes</span><span></span>
<span><span></span><span></span>convertere oculos Itali, quique alta tenebant</span><span></span>
<span>moenia quique imos pulsabant ariete muros,</span><span></span>
<span>armaque deposuere umeris. stupet ipse Latinus</span><span></span>
<span>ingentis, genitos diversis partibus orbis,</span><span></span>
<span>inter se coiisse viros et cernere ferro.</span><span></span>
<span><span></span><span></span>atque illi, ut vacuo patuerunt aequore campi,</span><span></span>
<span>procursu rapido coniectis eminus hastis</span><span></span>
<span>invadunt Martem clipeis atque aere sonoro.</span><span></span>
<span>dat gemitum tellus; tum crebros ensibus ictus</span><span></span>
<span>congeminant, fors et virtus miscentur in unum.</span><span></span>
<span><span></span><span></span>ac velut ingenti Sila summove Taburno</span><span></span>
<span>cum duo conversis inimica in proelia tauri</span><span></span>
<span>frontibus incurrunt, pavidi cessere magistri,</span><span></span>
<span>stat pecus omne metu mutum, mussantque iuvencae</span><span></span>
<span>
 quis nemori imperitet, quem tota armenta sequantur;</span><span></span>
<span><span></span><span></span>illi inter sese multa vi vulnera miscent</span><span></span>
<span>cornuaque obnixi infigunt et sanguine largo</span><span></span>
<span>colla armosque lavant, gemitu nemus omne remugit:</span><span></span>
<span>non aliter Tros Aeneas et Daunius heros</span><span></span>
<span>concurrunt clipeis, ingens fragor aethera complet.</span><span></span>
<span><span></span><span></span>Iuppiter ipse duas aequato examine lances</span><span></span>
<span>sustinet et fata imponit diversa duorum,</span><span></span>
<span>quem damnet labor et quo vergat pondere letum.</span><span></span>
<span>Emicat hic impune putans et corpore toto</span><span></span>
<span>alte sublatum consurgit Turnus in ensem</span><span></span>
<span><span></span><span></span>et ferit; exclamant Troes trepidique Latini,</span><span></span>
</p>
</section><section><ul><li><sup>709</sup>et cernere <span>P, Seneca</span> (Ep.58.3): et decernere <span>MRV</span>
</li><li><sup>714</sup>miscentur <span>MPR:</span> miscetur <span>V</span>
</li></ul></section></section><span>350</span></div><div><section><header><hgroup><h1>Aeneid</h1></hgroup></header><section>
<p>
<span>arrectaeque amborum acies. at perfidus ensis</span><span></span>
<span>frangitur in medioque ardentem deserit ictu,</span><span></span>
<span>ni fuga subsidio subeat. fugit ocior Euro</span><span></span>
<span>ut capulum ignotum dextramque aspexit inermem.</span><span></span>
<span><span></span><span></span>fama est praecipitem, cum prima in proelia iunctos</span><span></span>
<span>conscendebat equos, patrio mucrone relicto,</span><span></span>
<span>dum trepidat, ferrum aurigae rapuisse Metisci;</span><span></span>
<span>idque diu, dum terga dabant palantia Teucri,</span><span></span>
<span>suffecit; postquam arma dei ad Volcania ventum est,</span><span></span>
<span><span></span><span></span>mortalis mucro glacies ceu futtilis ictu</span><span></span>
<span>dissiluit, fulva resplendent fragmina harena.</span><span></span>
<span>ergo amens diversa fuga petit aequora Turnus</span><span></span>
<span>et nunc huc, inde huc incertos implicat orbis;</span><span></span>
<span>undique enim densa Teucri inclusere corona</span><span></span>
<span><span></span><span></span>atque hinc vasta palus, hinc ardua moenia cingunt.</span><span></span>
<span>Nec minus Aeneas, quamquam tardata sagitta</span><span></span>
<span>interdum genua impediunt cursumque recusant,</span><span></span>
<span>insequitur trepidique pedem pede fervidus urget:</span><span></span>
<span>inclusum veluti si quando flumine nactus</span><span></span>
<span><span></span><span></span>cervum aut puniceae saeptum formidine pennae</span><span></span>
<span>venator cursu canis et latratibus instat;</span><span></span>
<span>ille autem insidiis et ripa territus alta</span><span></span>
<span>mille fugit refugitque vias, at vividus Umber</span><span></span>
<span>haeret hians, iam iamque tenet similisque tenenti</span><span></span>
<span><span></span><span></span>increpuit malis morsuque elusus inani est;</span><span></span>
<span>tum vero exoritur clamor ripaeque lacusque</span><span></span>
<span>responsant circa et caelum tonat omne tumultu.</span><span></span>
<span>ille simul fugiens Rutulos simul increpat omnis</span><span></span>
<span>
 nomine quemque vocans notumque efflagitat ensem.</span><span></span>
</p>
</section><section><ul><li><sup>732</sup>ictu <span>P:</span> ictum <span>MR</span>
</li><li><sup>735</sup>prima (103) <span>M:</span> primum <span>PR</span>
</li><li><sup>741</sup>resplendent fragmina <span>MP:</span> resplendet fragmen <span>R</span>
</li><li><sup>744</sup>densa Teucri <span>PR:</span> Teucri densa <span>M</span>
</li></ul></section></section><span>352</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>Aeneas mortem contra praesensque minatur</span><span></span>
<span>exitium, si quisquam adeat, terretque trementis</span><span></span>
<span>excisurum urbem minitans et saucius instat.</span><span></span>
<span>quinque orbis explent cursu totidemque retexunt</span><span></span>
<span>huc illuc; neque enim levia aut ludicra petuntur</span><span></span>
<span><span></span><span></span>praemia, sed Turni de vita et sanguine certant.</span><span></span>
<span>Forte sacer Fauno foliis oleaster amaris</span><span></span>
<span>hic steterat, nautis olim venerabile lignum,</span><span></span>
<span>servati ex undis ubi figere dona solebant</span><span></span>
<span>Laurenti divo et votas suspendere vestis;</span><span></span>
<span><span></span><span></span>sed stirpem Teucri nullo discrimine sacrum</span><span></span>
<span>sustulerant, puro ut possent concurrere campo.</span><span></span>
<span>hic hasta Aeneae stabat, huc impetus illam</span><span></span>
<span>detulerat fixam et lenta radice tenebat.</span><span></span>
<span>incubuit voluitque manu convellere ferrum</span><span></span>
<span><span></span><span></span>Dardanides, teloque sequi quem prendere cursu</span><span></span>
<span>non poterat. tum vero amens formidine Turnus</span><span></span>
<span>“Faune, precor, miserere” inquit “tuque optima ferrum</span><span></span>
<span>Terra tene, colui vestros si semper honores,</span><span></span>
<span>quos contra Aeneadae bello fecere profanos.”</span><span></span>
<span><span></span><span></span>dixit, opemque dei non cassa in vota vocavit.</span><span></span>
<span>namque diu luctans lentoque in stirpe moratus</span><span></span>
<span>viribus haud ullis valuit discludere morsus</span><span></span>
<span>roboris Aeneas. dum nititur acer et instat,</span><span></span>
<span>rursus in aurigae faciem mutata Metisci</span><span></span>
<span><span></span><span></span>procurrit fratrique ensem dea Daunia reddit.</span><span></span>
<span>quod Venus audaci nymphae indignata licere</span><span></span>
<span>accessit telumque alta ab radice revellit.</span><span></span>
<span>olli sublimes armis animisque refecti,</span><span></span>
<span>hic gladio fidens, hic acer et arduus hasta,</span><span></span>
</p>
</section><section><ul><li><sup>784</sup>mutata <span>M:</span> conversa (623) <span>P</span>
</li></ul></section></section><span>354</span></div><div><section><header><hgroup><h1>Aeneid</h1></hgroup></header><section>
<p>
<span><span></span><span></span>adsistunt contra certamine Martis anheli.</span><span></span>
<span>Iunonem interea rex omnipotentis Olympi</span><span></span>
<span>adloquitur fulva pugnas de nube tuentem:</span><span></span>
<span>“quae iam finis erit, coniunx? quid denique restat?</span><span></span>
<span>indigetem Aenean scis ipsa et scire fateris</span><span></span>
<span><span></span><span></span>deberi caelo fatisque ad sidera tolli.</span><span></span>
<span>quid struis? aut qua spe gelidis in nubibus haeres?</span><span></span>
<span>mortalin decuit violari vulnere divum?</span><span></span>
<span>aut ensem (quid enim sine te Iuturna valeret?)</span><span></span>
<span>ereptum reddi Turno et vim crescere victis?</span><span></span>
<span><span></span><span></span>desine iam tandem precibusque inflectere nostris,</span><span></span>
<span>ne te tantus edit tacitam dolor et mihi curae</span><span></span>
<span>saepe tuo dulci tristes ex ore recursent.</span><span></span>
<span>ventum ad supremum est. terris agitare vel undis</span><span></span>
<span>Troianos potuisti, infandum accendere bellum,</span><span></span>
<span><span></span><span></span>deformare domum et luctu miscere hymenaeos:</span><span></span>
<span>ulterius temptare veto.” sic Iuppiter orsus;</span><span></span>
<span>sic dea summisso contra Saturnia vultu:</span><span></span>
<span>“Ista quidem quia nota mihi tua, magne, voluntas,</span><span></span>
<span>Iuppiter, et Turnum et terras invita reliqui;</span><span></span>
<span><span></span><span></span>nec tu me aëria solam nunc sede videres</span><span></span>
<span>digna indigna pati, sed flammis cincta sub ipsa</span><span></span>
<span>starem acie traheremque inimica in proelia Teucros.</span><span></span>
<span>Iuturnam misero (fateor) succurrere fratri</span><span></span>
<span>suasi et pro vita maiora audere probavi,</span><span></span>
<span><span></span><span></span>non ut tela tamen, non ut contenderet arcum;</span><span></span>
<span>adiuro Stygii caput implacabile fontis,</span><span></span>
<span>una superstitio superis quae reddita divis.</span><span></span>
<span>et nunc cedo equidem pugnasque exosa relinquo.</span><span></span>
</p>
</section><section><ul><li><sup>790</sup>certamine χ: certamina <span>MP</span>
</li><li><sup>801</sup>edit <span>P, Diomedes, Servius:</span> edat <span>M</span>
</li><li><sup>809</sup>reliqui <span>MP:</span> relinquo (818) P<sup>2</sup>
</li></ul></section></section><span>356</span></div><div><section><header><hgroup><h1>Aeneid</h1></hgroup></header><section>
<p>
<span>illud te, nulla fati quod lege tenetur,</span><span></span>
<span><span></span><span></span>pro Latio obtestor, pro maiestate tuorum:</span><span></span>
<span>cum iam conubiis pacem felicibus (esto)</span><span></span>
<span>component, cum iam leges et foedera iungent,</span><span></span>
<span>ne vetus indigenas nomen mutare Latinos</span><span></span>
<span>neu Troas fieri iubeas Teucrosque vocari</span><span></span>
<span><span></span><span></span>aut vocem mutare viros aut vertere vestem.</span><span></span>
<span>sit Latium, sint Albani per saecula reges,</span><span></span>
<span>sit Romana potens Itala virtute propago:</span><span></span>
<span>occidit, occideritque sinas cum nomine Troia.”</span><span></span>
<span>Olli subridens hominum rerumque repertor:</span><span></span>
<span><span></span><span></span>“es germana Iovis Saturnique altera proles,</span><span></span>
<span>
 irarum tantos volvis sub pectore fluctus.</span><span></span>
<span>verum age et inceptum frustra summitte furorem:</span><span></span>
<span>do quod vis, et me victusque volensque remitto.</span><span></span>
<span>sermonem Ausonii patrium moresque tenebunt,</span><span></span>
<span><span></span><span></span>utque est nomen erit; commixti corpore tantum</span><span></span>
<span>subsident Teucri. morem ritusque sacrorum</span><span></span>
<span>adiciam faciamque omnis uno ore Latinos.</span><span></span>
<span>hinc genus Ausonio mixtum quod sanguine surget,</span><span></span>
<span>supra homines, supra ire deos pietate videbis,</span><span></span>
<span><span></span><span></span>nec gens ulla tuos aeque celebrabit honores.”</span><span></span>
<span>adnuit his Iuno et mentem laetata retorsit;</span><span></span>
<span>interea excedit caelo nubemque relinquit.</span><span></span>
<span>His actis aliud genitor secum ipse volutat</span><span></span>
<span>Iuturnamque parat fratris dimittere ab armis.</span><span></span>
<span><span></span><span></span>dicuntur geminae pestes cognomine Dirae,</span><span></span>
<span>quas et Tartaream Nox intempesta Megaeram</span><span></span>
<span>uno eodemque tulit partu, paribusque revinxit</span><span></span>
</p>
</section><section><ul><li><sup>825</sup>vestem <span>M:</span> vestes <span>P</span>
</li><li><sup>835</sup>tantum <span>MP:</span> tanto <span>R</span>
</li></ul></section></section><span>358</span></div><div><section><header><hgroup><h1>Aeneid</h1></hgroup></header><section>
<p>
<span>serpentum spiris ventosasque addidit alas.</span><span></span>
<span>hae Iovis ad solium saevique in limine regis</span><span></span>
<span><span></span><span></span>apparent acuuntque metum mortalibus aegris,</span><span></span>
<span>si quando letum horrificum morbosque deum rex</span><span></span>
<span>molitur, meritas aut bello territat urbes.</span><span></span>
<span>harum unam celerem demisit ab aethere summo</span><span></span>
<span>Iuppiter inque omen Iuturnae occurrere iussit:</span><span></span>
<span><span></span><span></span>illa volat celerique ad terram turbine fertur.</span><span></span>
<span>non secus ac nervo per nubem impulsa sagitta,</span><span></span>
<span>armatam saevi Parthus quam felle veneni,</span><span></span>
<span>Parthus sive Cydon, telum immedicabile, torsit,</span><span></span>
<span>stridens et celeris incognita transilit umbras:</span><span></span>
<span><span></span><span></span>talis se sata Nocte tulit terrasque petivit.</span><span></span>
<span>postquam acies videt Iliacas atque agmina Turni,</span><span></span>
<span>alitis in parvae subitam collecta figuram,</span><span></span>
<span>quae quondam in bustis aut culminibus desertis</span><span></span>
<span>nocte sedens serum canit importuna per umbras—</span><span></span>
<span><span></span><span></span>hanc versa in faciem Turni se pestis ob ora</span><span></span>
<span>fertque refertque sonans clipeumque everberat alis.</span><span></span>
<span>illi membra novus solvit formidine torpor,</span><span></span>
<span>arrectaeque horrore comae et vox faucibus haesit.</span><span></span>
<span>At procul ut Dirae stridorem agnovit et alas,</span><span></span>
<span><span></span><span></span>infelix crinis scindit Iuturna solutos</span><span></span>
<span>unguibus ora soror foedans et pectora pugnis:</span><span></span>
<span>“quid nunc te tua, Turne, potest germana iuvare?</span><span></span>
<span>aut quid iam durae superat mihi? qua tibi lucem</span><span></span>
<span>arte morer? talin possum me opponere monstro?</span><span></span>
<span><span></span><span></span>iam iam linquo acies. ne me terrete timentem,</span><span></span>
<span>obscenae volucres: alarum verbera nosco</span><span></span>
<span>letalemque sonum, nec fallunt iussa superba</span><span></span>
</p>
</section><section><ul><li><sup>865</sup>ob ora <span>R:</span> adora <span>P:</span> inob (in M<sup>2</sup>) ora <span>M</span>
</li><li><sup>868</sup>= 4.280</li><li><sup>871</sup>= 4.673</li></ul></section></section><span>360</span></div><div><section><header><hgroup><h1>Aeneid</h1></hgroup></header><section>
<p>
<span>magnanimi Iovis. haec pro virginitate reponit?</span><span></span>
<span>quo vitam dedit aeternam? cur mortis adempta est</span><span></span>
<span><span></span><span></span>condicio? possem tantos finire dolores</span><span></span>
<span>nunc certe, et misero fratri comes ire per umbras!</span><span></span>
<span>immortalis ego? aut quicquam mihi dulce meorum</span><span></span>
<span>te sine, frater, erit? o quae satis ima dehiscat</span><span></span>
<span>terra mihi, Manisque deam demittat ad imos?”</span><span></span>
<span><span></span><span></span>tantum effata caput glauco contexit amictu</span><span></span>
<span>multa gemens et se fluvio dea condidit alto.</span><span></span>
<span>Aeneas instat contra telumque coruscat</span><span></span>
<span>ingens arboreum, et saevo sic pectore fatur:</span><span></span>
<span>“quae nunc deinde mora est? aut quid iam, Turne, retractas?</span><span></span>
<span><span></span><span></span>non cursu, saevis certandum est comminus armis.</span><span></span>
<span>verte omnis tete in facies et contrahe quidquid</span><span></span>
<span>sive animis sive arte vales; opta ardua pennis</span><span></span>
<span>astra sequi clausumve cava te condere terra.”</span><span></span>
<span>ille caput quassans: “non me tua fervida terrent</span><span></span>
<span><span></span><span></span>dicta, ferox; di me terrent et Iuppiter hostis.”</span><span></span>
<span>nec plura effatus saxum circumspicit ingens,</span><span></span>
<span>saxum antiquum ingens, campo quod forte iacebat,</span><span></span>
<span>limes agro positus litem ut discerneret arvis.</span><span></span>
<span>vix illud lecti bis sex cervice subirent,</span><span></span>
<span><span></span><span></span>qualia nunc hominum producit corpora tellus;</span><span></span>
<span>ille manu raptum trepida torquebat in hostem</span><span></span>
<span>altior insurgens et cursu concitus heros.</span><span></span>
<span>sed neque currentem se nec cognoscit euntem</span><span></span>
<span>tollentemve manu saxumve immane moventem;</span><span></span>
<span><span></span><span></span>genua labant, gelidus concrevit frigore sanguis.</span><span></span>
<span>tum lapis ipse viri vacuum per inane volutus</span><span></span>
</p>
</section><section><ul><li><sup>883</sup>quae <span>MR:</span> quam <span>P</span>
</li><li><sup>893</sup>clausumve <span>P:</span> clausumque <span>MR</span>
</li><li><sup>899</sup>illud <span>PR:</span> illum <span>M</span>
</li><li><sup>904</sup>tollentemve <span>PR:</span> tollentemque <span>M</span> I manu <span>P:</span> manus <span>MR</span>
</li></ul></section></section><span>362</span></div><div><section><header><hgroup><h1>Aeneid</h1></hgroup></header><section>
<p>
<span>nec spatium evasit totum neque pertulit ictum.</span><span></span>
<span>ac velut in somnis, oculos ubi languida pressit</span><span></span>
<span>nocte quies, nequiquam avidos extendere cursus</span><span></span>
<span><span></span><span></span>velle videmur et in mediis conatibus aegri</span><span></span>
<span>succidimus; non lingua valet, non corpore notae</span><span></span>
<span>sufficiunt vires nec vox aut verba sequuntur:</span><span></span>
<span>sic Turno, quacumque viam virtute petivit,</span><span></span>
<span>successum dea dira negat. tum pectore sensus</span><span></span>
<span><span></span><span></span>vertuntur varii; Rutulos aspectat et urbem</span><span></span>
<span>cunctaturque metu letumque instare tremescit,</span><span></span>
<span>nec quo se eripiat, nec qua vi tendat in hostem,</span><span></span>
<span>nec currus usquam videt aurigamve sororem.</span><span></span>
<span>Cunctanti telum Aeneas fatale coruscat,</span><span></span>
<span><span></span><span></span>sortitus fortunam oculis, et corpore toto</span><span></span>
<span>eminus intorquet. murali concita numquam</span><span></span>
<span>tormento sic saxa fremunt nec fulmine tanti</span><span></span>
<span>dissultant crepitus. volat atri turbinis instar</span><span></span>
<span>exitium dirum hasta ferens orasque recludit</span><span></span>
<span><span></span><span></span>loricae et clipei extremos septemplicis orbis;</span><span></span>
<span>per medium stridens transit femur. incidit ictus</span><span></span>
<span>ingens ad terram duplicato poplite Turnus.</span><span></span>
<span>consurgunt gemitu Rutuli totusque remugit</span><span></span>
<span>mons circum et vocem late nemora alta remittunt.</span><span></span>
<span><span></span><span></span>ille humilis supplex oculos dextramque precantem</span><span></span>
<span>protendens “equidem merui nec deprecor” inquit;</span><span></span>
<span>“utere sorte tua. miseri te si qua parentis</span><span></span>
<span>tangere cura potest, oro (fuit et tibi talis</span><span></span>
<span>Anchises genitor) Dauni miserere senectae</span><span></span>
<span><span></span><span></span>et me, seu corpus spoliatum lumine mavis,</span><span></span>
<span>redde meis. vicisti et victum tendere palmas</span><span></span>
</p>
</section><section><ul><li><sup>916</sup>letum <span>P:</span> telum <span>MR</span>
</li><li><sup>918</sup>aurigamve <span>MP:</span> aurigamque <span>R</span>
</li><li><sup>922</sup>tanti <span>MR:</span> tanto <span>R</span>
</li><li><sup>930</sup>supplex <span>PR:</span> supplexque <span>M</span>
</li></ul></section></section><span>364</span></div><div><section><header><hgroup><h1>Aeneid</h1></hgroup></header><section>
<p>
<span>Ausonii videre; tua est Lavinia coniunx,</span><span></span>
<span>ulterius ne tende odiis.” stetit acer in armis</span><span></span>
<span>
 Aeneas volvens oculos dextramque repressit;</span><span></span>
<span><span></span><span></span>et iam iamque magis cunctantem flectere sermo</span><span></span>
<span>coeperat, infelix umero cum apparuit alto</span><span></span>
<span>balteus et notis fulserunt cingula bullis</span><span></span>
<span>Pallantis pueri, victum quem vulnere Turnus</span><span></span>
<span>straverat atque umeris inimicum insigne gerebat.</span><span></span>
<span><span></span><span></span>ille, oculis postquam saevi monumenta doloris</span><span></span>
<span>exuviasque hausit, furiis accensus et ira</span><span></span>
<span>terribilis: “tune hinc spoliis indute meorum</span><span></span>
<span>eripiare mihi? Pallas te hoc vulnere, Pallas</span><span></span>
<span>immolat et poenam scelerato ex sanguine sumit.”</span><span></span>
<span><span></span><span></span>hoc dicens ferrum adverso sub pectore condit</span><span></span>
<span>fervidus; ast illi solvuntur frigore membra</span><span></span>
<span>vitaque cum gemitu fugit indignata sub umbras.</span><span></span>
</p>
</section><section><ul><li><sup>952</sup>= 11.831</li></ul></section></section><span>366</span></div><div><section><header><hgroup><h1>Book XII</h1></hgroup></header><section>
</section></section><span>368</span></div>